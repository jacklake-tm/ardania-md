# Dera

> “Ed infine per tutti, grandi e piccoli, giusti ed ingiusti,
arriva il tempo di attraversare il Grande Mare”

## Nome: 
“Colui che Vigila”, Il Signore dei Misteri, Guardiano delle Onde e del Grande Mare, Custode delle Arti Arcane

## Influenza: 
è il custode dei misteri che avvolgono la Morte, vigila su quello che riguarda il Mare e la Magia.

## Simboli Sacri: 
il simbolo di Dera, come la sua stessa immagine e figura, è poco chiaro e nella maggior parte dei casi non si riesce a distinguerne i motivi. A volte è possibile trovare un’onda o un ponte.

## Descrizione:
Dera è la divinità che completa la Triade ed è volutamente avvolta da un velo di mistero. È un dio neutrale e distaccato. A lui compete tutto ciò che riguarda le arti arcane e il mare, le due cose più temute dal popolo djaredin.
Per quanto ad alcuni possa sembrarlo, Dera non è assolutamente una divinità malvagia, né ha nulla a che fare con la paura: non è nemmeno in rivalità con Korg e Berzale.
Dera è più che altro la personificazione di un monito: ciò che si prova nei suo confronti non è paura, cosa estranea ad un popolo fiero e al contempo saggio e razionale, bensì una sorta di timore reverenziale. Per citare uno scritto sacro: “…la stessa sensazione che si prova a camminare su di un ponte: nonostante sia solido e costruito in maniera ineccepibile, esso rimane tuttavia sospeso nel vuoto. Uno vuoto pericoloso, che come tale va tenuto in considerazione, poiché fin quando non si attraversa il ponte, nessuno può sapere se esso reggerà anche quando avrà imboccato la via del ritorno…”.
Dopo la morte, ogni nano dovrà attraversare il Grande Mare, al termine del quale percorrerà la Via del Giusto, durante la quale rivivrà tutte le vicende passate e tutto ciò che queste hanno causato: Dera osserva e accompagna il defunto durante questo cammino. Chi non riesce a giungere a termine, è condannato a vagare per l’eternità con la costante e incombente presenza di Dera ad ogni passo che farà. Ma questa non è un punizione, bensì un dono del dio: non si ricongiungerà mai con la Triade, ma potrà e dovrà redimersi perché un fallimento da parte sua, sarebbe un fallimento per il suo popolo e per gli Dei stessi. Ciò mai accadrà, perché il fine ultimo è la perfezione che culmina, per chi è degno, nel ricongiungimento con i creatori della razza nanica.
Il Signore dei Misteri ha posto nel cuore di ogni nano, una sorta di timore nei confronti delle cose di cui poco si sa o che esprimono poca sicurezza. E grazie a questo dono che i nani, davanti a minacce e pericoli, non si lasciano sopraffare, ma ricorrono alla loro grande saggezza e acuta ragione.
Dera si scaglia contro ogni forma di non morte. Ogni creatura deve percorre il suo cammino dalla nascita fino a ciò che lo attende dopo la morte. È proibito rimanere nel mezzo, ogni cosa deve essere al suo posto: è il volere degli Dei, è il loro disegno.
Dera viene rappresentata leggermente più alto e più esile del nano medio. Nonostante le differenze somatiche siano minime, sono più che sufficienti a discostarlo dall’idea di membro affettivo del patrimonio culturale. C’è chi sostiene che sia un dea più che un dio e chi addirittura mette in dubbio che sia un nano. Ma tutto ciò rientra nell’alone di mistero che eternamente avvolte questa divinità.

## Dettami e Dogmi:
Dera vigila e osserva con attenzione e assegna il giusto posto ai morti. La morte è parte integrante della vita e non deve essere vista né come una fine né come una punizione.
Onora i morti. Rispetta l’ignoto ma non averne paura.
Rispetta e onora sempre la memoria degli antenati.

## Clero di Dera:
I sacerdoti di Dera sovrintendono i riti legati alla morte, stato supremo del mistero, e vengono spesso chiamati a pregare o ad assistere gli eventi straordinari, carichi dell’impronta del destino. Hanno il difficile compito di assistere le zone delle cripte e farle restare funzionali nel tempo.
Inoltre gestiscono il tempio consacrato a Dera all’interno della Foresta dei Titani: qui vi è un biblioteca particolare in cui sono custoditi libri dall’argomento sconosciuto, nemmeno lo Djare in persona ha accesso a questi testi ignoti. Si sa solo che trattano argomenti misteriosi che ovviamente hanno a che fare con tutto ciò su cui Dera ha influenza e che questi libri vengono chiamati Tomi Arcani.

## Festività e riti:
La festa in onore di Dera è detta il Giorno della Memoria, che ricade nella prima settimana di ogni nuovo anno. Non si può affermare che sia un vero e proprio giorno di festa, ma più che altro un’occasione per ricordare i propri morti e in particolare coloro che hanno lasciato un segno nella storia del popolo djaredin. In questo giorno i nani sono particolarmente taciturni: ognuno di loro riflette sulla morte, tema che sta loro particolarmente a cuore. Tutti i nani si recano presso le catacombe per portare un saluto ai propri antenati e presso la Grotta dei Re, in onore ai sovrani che hanno guidato il Regno di Djare.
Durante il Giorno della Memoria il Morgat consegna personalmente nelle mani dello Djare il Dammaz Kron: davanti al popolo riunito, il sovrano legge tutti i torti subiti dal popolo djaredin, questo perché nessun nano deve mai dimenticare, con la speranza che un giorno la memoria degli antenati sia vendicata.
A volte si possono incontrare i sacerdoti di questa divinità immersi nello loro preghiere soprattutto verso il calare del sole. Questo è il momento più importante della giornata, in quanto è legato al periodo del lungo Esilio, quando vi era sempre un nano di sentinella, detto Tegret, presso lo sbocco della caverna bloccata dalla magia, che aveva il compito di prendere nota dello trascorrere dei giorni. I sacerdoti di Dera non poterono seppellire i morti della Battaglia Sanguinosa: così, non potendo adempiere al loro compito, decisero di sostare presso quel luogo con l’intento di trovare un modo per liberare il proprio popolo e allo stesso tempo pregare sui tanti caduti in quella guerra. Si stabilì uno stretto legame tra i Tegret di allora e i sacerdoti di Dera, al punto che è rimasta ancora oggi l’abitudine di pregare al tramonto.