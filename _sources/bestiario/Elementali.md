# Elementali


## Elementali Puri
Gli elementali sono incarnazioni degli elementi che costituiscono il creato. Sono intrinsecamente legate agli elementi naturali come terra, acqua, aria e fuoco. Sono spesso visti come le manifestazioni fisiche o spiriti di questi elementi, possedendo caratteristiche e poteri che riflettono l'essenza del loro elemento corrispondente. Gli elementali sono generalmente considerati custodi o protettori del loro ambiente naturale, avendo una profonda connessione e un'intesa con la forza dell'elemento che rappresentano. Sono selvaggi e pericolosi come le forze da cui sono generati.


## Elementale dell'Acqua
Si trova in prossimità di fiumi, laghi, pozze d'acqua all'interno di dungeon e di caverne ed è possibile trovarlo anche negli oceani. È dotato di una notevole forza e anche di grandi capacità magiche.


## Elementale dell'Aria
Si trova in foreste, deserti, giungle e dungeon. Si presenta come un vortice d'aria che travolge qualunque cosa gli capiti davanti. Anch'esso è dotato di discrete potenzialità magiche.


## Elementale della Terra
È una massa fangosa e rocciosa con sembianze umanoidi. Sono noti per la loro forza immensa e la loro resistenza, riflettendo la stabilità e la fermezza della terra stessa. Si trova solitamente in paludi e dungeon.


## Elementale del Fuoco
Una grande fiamma che brucia qualunque cosa con cui viene a contatto. Si trova in presenza di vulcani, rocce e isole di origine lavica e dungeon. Anch'esso è dotato di una grande abilità magica, infatti è capace di alzare muri di fuoco.

## Elementali Derivati
Questo tipo di elementali nasce da esperimenti di potentissimi stregoni o da capricci di Dei. Essi non sono delle reincarnazioni dei quattro elementi che costituiscono il creato ma nascono da potentissime formule magiche.


## Elementale del Sangue
Si dice che un potentissimo stregone per evocare queste creature usò una mistura magica con sangue di un Demone del mondo antico. Si presenta come un'onda di sangue spinta da misteriose forze interamente fatta di sangue. Queste creature sono di incredibile potenza e sono dotati di grandi capacità magiche. Si dice che ami bere completamente il sangue delle sue vittime e che ad ogni preda dissanguata aumenti di potenza.


## Elementale del Veleno
Una delle creature più potenti di Ardania. Un vortice di veleno di potenza inimmaginabile. Forza poderosa e veleno capace di atterrare una mandria di Elefanti, queste le caratteristiche che rendono quest'elementale un essere da tenere assolutamente alla larga.

## Paraelementali
I paraelementali sono una sintesi di due elementi in una singola creatura, per questo sono imprevedibili e molto pericolosi.


## Elementale del Ghiaccio
È dato dalla simbiosi dell'aria e dell'acqua. Si presenta come un umanoide, vive nelle terre del nord nelle zone molto fredde. Il suo corpo è cosi freddo da paralizzare qualunque cosa che tocchi. Legati al ghiaccio troviamo anche altre creature, come Troll e Giganti, che traggono dalla simbiosi dell'aria e dell'acqua grande forza e capacità magiche.


## Elementale della Neve
Dalla stessa terribile combinazione di Aria e Acqua nasce anche questa variante che si presenta come un vortice d'aria fredda misto a neve. Si trova negli stessi luoghi degli Elementali del Ghiaccio, ma in zone lievemente più basse rispetto il livello del mare.


## Elementale della Sabbia
Simbiosi di aria e terra, questo tipo di paraelementale si trova nei deserti e in altre zone brulle e prive di vegetazione. Non è dotato di capacità magiche ma i suoi pugni, duri come la roccia, possono distruggere anche le armature più potenti. La zona in cui è più presente questo capriccio della natura è senza dubbio il deserto di Tremec, ove è possibile trovare questi esseri in grandi quantità. Nel resto del mondo conosciuto non sono molto diffusi.