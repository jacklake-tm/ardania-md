# Vilderon

## Prefazione

Quelli che seguono sono i risultati di attente osservazioni e di studi approfonditi sulla base del lavoro iniziato da Vantanyar Lemm.

## Descrizione

I Vilderon sono una tipologia di orco discendente da quelli della Prima Era, i figli di Ghauna, gli Imperfetti, e rimasti nel Doriath dopo l’esodo dell’intera razza per le terre selvagge.
Un gruppo di piccoli orchi, infatti, era riuscito a sfuggire all’ultima battaglia con gli Elfi e si era rifugiato in una caverna nella zona centrale delle terre del Doriath. Era un manipolo di esploratori, capaci di resistere molto tempo al buio e con poca aria, tanto da essere la squadra di avanscoperta di Ghaunadaur. Quella reclusione forzata però, invece che alcuni giorni finì per essere di secoli e secoli, poiché, calmate le acque dopo la guerra, i pochi tra di essi che erano usciti ad esplorare le terre degli Elfi, avevano riportato la notizia dell’esilio e della partenza di tutti gli altri al seguito del loro signore. Per questi orchi non rimaneva quindi che la via del sottosuolo, per sopravvivere, per nascondersi ed evolversi.

## Fisionomia

La loro pelle tipicamente ha una colorazione scura e metallica, apprezzata per le sue capacità protettive, dovute a secoli di evoluzione e adattamento alla vita nel sottosuolo ed agli anni passati sotto al giogo dei loro padroni demoniaci.

I Vilderon sono creature brutali che coltivano la forza del corpo, la supremazia con la violenza e solo marginalmente l’aspetto sciamanico-magico; questo lì rende indubbiamente temibili guerrieri.

Con l’evoluzione, e quindi l’adattamento al loro nuovo ambiente di vita, i Vilderon si sono differenziati per stazza e proporzioni corporee, non essendo quindi solo di bassa ed agile statura ma anche più imponenti e possenti.

## La religione

Sono votati a Azghork, il Dio della Guerra, orchesco, seppur il loro culto non è articolato né sviluppato. Temono questa divinità come potrebbero temere anche altre creature violente e brutali che potrebbero sottometterli.

## Società

La società dei Vilderon è basata unicamente sulla forza e la ferocia, senza differenza di genere, vige la legge del più forte, di colei o colui che vince.
Tendenzialmente si può dire che esistono 4 tipologie di gruppi, con comandanti e capi squadra, e sono: lavoratori, guerrieri, capitani e signori della guerra.
A questi si aggiunge una tipologia molto rara e particolare, che sono i Campioni, ovvero i più forti che emergono dai combattimenti in arena voluti solitamente dai Capitani.

L’evoluzione tra livelli di comando non è chiara, ma si pensa a ragion del vero, che siano regolate sempre dalla legge del più forte, un sistema che quindi non preclude a un Lavoratore di divenire Signore se questi riesce ad uccidere, e quindi a soppiantare, chi gli impartisce ordini.

### Lavoratore

I più piccoli di statura solitamente sono relegati al comparto dei lavoratori, che svolgono mansioni di esplorazione dei cunicoli e degli antri, adoperandosi poi in prima persona per ingrandire e creare nuovi sbocchi di passaggio nel sottosuolo. Sono anche i primi a dare l’allarme alle squadre dei guerrieri quando individuano intrusi nel loro territorio. Trascorrono la loro vita a scavare, estrarre minerali, fonderli e lavorarli ricavandone armi e utensili di uso comune.

### Guerriero

I più grandi di stazza, fin dalla nascita, vengono addestrati alla guerra e selezionati in base alla loro forza. Non è da escludere che coloro che si rivelano deboli, crescendo, nonostante una fisicità imponente, vengano comunque uccisi o sacrificati al dio Azghork.

### Capitano

I capitani solitamente hanno battuto altri guerrieri nelle sfide in arena, voluti dai Signori della Guerra o da altri Capitani. Distinguersi assicura un manipolo di Guerrieri da comandare e altri Guerrieri da addestrare, sempre però in pericolo per via delle sfide alle quali man mano sono sottoposti. I Capitani sono a volte anche Campioni, selezionati per la loro ferocia senza eguali e disposti nei piani più bassi del loro territorio sotterraneo.

### Signore della Guerra

I Signori della Guerra sono Capitani che hanno ucciso molti Guerrieri sfidanti e si sono conquistati la fama grazie a doti marziali e a potenza fisica difficilmente eguagliabili.
Sono stati quasi tutti dei Campioni e quindi considerati dei modelli, favoriti dal Dio Azghork, quasi impossibili da sfidare.

### Maghi

Si dice che i maghi Vilderon discendono e tramandano la tradizione direttamente dagli Imperfetti, figli del Doriath permeati da una forma di magia molto alta, essendo degenerazioni degli Elfi stessi. Questa capacità, spirituale ed arcana, si è andata via via evolvendo in uno sciamanesimo molto elementare, una forma di magia che diviene anche religione e che è manifesta solo in pochissimi elementi. Questi vengono indottrinati appena è chiara la loro capacità, guadagnando uno stato sociale intoccabile ed esclusivo, fuori dalle logiche di comando e di brutalità, mantenendo il rispetto che si sono man mano guadagnati nei secoli coltivando poteri sempre più evidenti.

Il Consiglio della Guerra è composto da tutti i Signori della Guerra, coloro che decidono le sorti dell’intero popolo Vilderon.

---

Lure Hyalmanar