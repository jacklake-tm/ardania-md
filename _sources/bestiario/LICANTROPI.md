# Licantropi

Tutto ebbe inizio con la comparsa di quegli strani figuri, la maggior parte di loro appartenenti alla razza dei beduini del deserto; i Tremecciani senza fissa dimora. I loro pittoreschi indumenti andavano dai colori della sabbia a quelli dell’oro ed erano sempre accompagnati da un bastone intagliato che raffigurava la testa di un serpente.
Essi si facevano chiamare i “seguaci della Dea Serpente” e parlavano alle genti. Professavano il credo della razza ophidiana ed esortavano alla pacifica collaborazione tra le due razze. “Tra gli Ophidiani e l’uomo ci sono state solo incomprensioni” proclamavano, “essi sono una razza saggia e potente e sanno che la collaborazione tra le due razze potrà portare alla nascita di una nuova grande civiltà in grado di offuscare in grandezza e prosperità l’antica civiltà, sulle cui rovine, ora sorge l’oasi di Tremec. I miracoli architettonici come la grande Piramide di Tremec saranno di nuovo alla nostra portata. Noi seguaci della Dea Serpente siamo solo il tramite, l’anello di congiunzione fra uomini e Ophidiani”...

Così inizia la storia che narra le vicende dei Licantropi. 

## I Licantropi - Parte Prima

### I SEGUAGI DELLA DEA SERPENTE

Tutto ebbe inzio con la comparsa di quegli strani figuri, la maggior parte di loro appartenenti alla razza dei beduini del deserto; i Tremecciani senza fissa dimora. I loro pittoreschi indumenti andavano dai colori della sabbia a quelli dell'oro ed erano sempre accompagnati da un bastone intagliato che raffigurava la testa di un serpente.
Essi si facevano chiamare i "seguaci della Dea Serpente" e parlavano alle genti. Professavano il credo della razza ophidiana ed esortavano alla pacifica collaborazione tra le due razze. "Tra gli Ophidiani e l'uomo ci sono state solo incomprensioni" proclamavano, "essi sono una razza saggia e potente e sanno che la collaborazione tra le due razze potrà portare alla nascita di una nuova grande civiltà in grado di offuscare in grandezza e prosperità l'antica civiltà, sulle cui rovine, ora sorge l'oasi di Tremec. I miracoli architettonici come la grande Piramide di Tremec saranno di nuovo alla nostra portata. Noi seguaci della Dea Serpente siamo solo il tramite, l'annello di congiunzione fra uomini e Ophidiani".


Apparvero prima a Loknar, dove grazie alla nota apertura mentale della sua popolazione, ebbero modo di professare allungo e indisturbati. Grazie alla promessa della protezione dai Terathan, il peggiore flagello di quelle terre nonchè nemici naturali degli Ophidian, ottennero persino dei nuovi seguaci fra la gente più umile.
Poi fu la volta del Villaggio Qwaylar, dove sebbene furono inizialmente accolti con la consueta diffidenza degli aborigeni, conquistarono poco a poco la loro fiducia grazie al loro nemico comune, "il popolo del coccodrillo sacro", che schiavizzava senza pietà la loro popolazione.
Apparvero infine anche all'Oasi di Tremec, dove esortavano accoratamente i Tremecciani di ravvedersi e chiedere il perdono alla Dea Serpente per la loro passata condotta. Se tutti si fossero convertiti, la sventura per l'Oasi sarebbe stata evitata. Ma i Tremecciani conoscevano bene quei Cultisti eretici. La loro "Dea" non era altri che la defunta "Seth'Sariss", ricordata ancora oggi come la regina Ophidian più potente mai conosciuta e che riuscì a conquistare e schiavizzare l'intera Oasi per lungo tempo. La Regina venne uccisa dopo la liberazione dell'Oasi ma a quanto pareva il culto dei folli umani che la adoravano come una dea non era scomparso con lei. Il Sultano non aveva dimenticato e ciò che ottennero i cultisti da lui furono solo le lame affilate delle scimitarre.


Mentre i movimenti dei Cultisti, che andavano dalle prediche e sermoni agli assalti alle carovane tremecciane, si propagavano a macchia d'olio per tutte le Terre selvagge, nel piccolo villaggio Qwaylar fece la sua apparizione Mombata. Il misterioso Druido della Giungla. Parlò ai giovani più valenti della tribù e svelò le reali intensioni di quegli stranieri. Le loro belle parole contenevano veleno come il dente di un serpente e le loro promesse erano false.
Il loro vero scopo, in collaborazione con gli Ophidiani stessi, era quello di creare con la magia un nuova razza di Ophidian sfruttando il sangue dei Serpenti dorati, una fiera razza di serpenti giganti che vive solo nella giungla Qwaylar. Questi ibridi sarebbero stati infinitamente più potenti, e ciò che è peggio, resistenti ai climi più freddi e umidi di quelli desertici. Se anche una sola generazione di quegli ibridi fosse nata e la riproduzione naturale fosse iniziata, gli Ophidian non solo avrebbero abbatuto tremec ma si sarebbero espansi in tutte le terre selvagge. Sarebbe stata la rovina per tutti. L'insediarsi nei vari centri abitati serviva solo per avere il tempo di costruire dei nidi che avrebbero conservato le uova, direttamente nelle vicinanze dei luoghi da attaccare, così che le larve si fossero abituate fin da subito ai diversi climi.


Mombata aveva appreso tutto questo proprio perchè era riuscito ad individuare subito il nido del villaggio Qwaylar e l'aveva prontamente distrutto. Mombata mostrò infatti una di quelle grosse uova. "Dobbiamo partire subito in viaggio" disse. Era dovere dei Qwaylar, protettori di quelle terre, avvertire le altre popolazioni e aiutarle a eliminare la minaccia Cultista. La prima tappa fu la stessa giungla. Mombata infatti sospettava che i Cultisti avessero fatto visita anche alla loro tribù rivale. Anche costoro chiamavano se stessi Qwaylar, ma il loro capo tribù era Kokaroti, un vecchio testardo e cinico, che Mombata già ben conosceva.


Traversare l'intera giungla è un compito arduo e pericoloso anche per un abitante della stessa giungla, e il viaggio non fu certo privo di imprevisti. Le urla di guerra, le lance e le frecce dei Qwaylar volarono attraverso le foglie del sottobosco per diversi minuti. Quando Kokaroti venne infine avvistato, questi era a caccia insieme ad alcuni della sua tribù. Avvistando i Qwaylar loro rivali temettero di essere vittime di un agguato ed attaccarono subito. Con molta fatica ed alcuni caduti, si riuscì a fermare lo scontro e a parlare.
Benchè Kokaroti fingesse di ignorare gli eventi che i Qwaylar gli raccontarono, Mombata ebbe la conferma che aveva probabilmente aveva già incontrato i cultisti e che forse aveva creduto anche alle loro promesse. Lo esortò a seguire i suoi doveri di Qwaylar, combattere per proteggere la giungla trovando i nidi ed eliminandoli. Ma come previsto non volle dare ascolto alle sue parole. "Questi stranieri non mi hanno arrecato nessun danno" disse "Quindi non sono cose che mi riguardano". Mombata e i suoi non poterono che congedarsi, ricordandogli la profezia che gli fece tempo prima, quando una parte della sua tribù decise di seguirlo per creare l'attuale villaggio Qwaylar.


Con il cuore tormentato dai presentimenti di ciò che la mancanza di Kokaroti avrebbe potuto comportare per tutta la giungla, continuarono il loro viaggio senza perdere altro tempo alla volta di Loknar.
## I Licantropi - Seconda Parte

Quel giorno la popolazione Loknariana per un istante si fermò a guardare, con curiosità e stupore, l'apparizione di un nutrito gruppo di pittoreschi aborigeni che con naturalezza attraversava il loro villaggio.
I Qwaylar vennero presto ricevuti dalle autorità in quel momento presenti ed ebbero quindi modo di raccontare tutto sul conto dei Cultisti e mostrare un uovo di Ibrido Ophidiano. I Loknariani non credettero subito alle loro parole e prima di cacciare questi cultisti vollero delle prove più concrete. Tuttavia decisero di effettuare immediatamente delle ricerche per accertarsi della versione dei Qwaylar.


"Non sarà facile scovare ed eliminare i nidi" disse Mombata. "Questi sono protetti dai cultisti stessi e da potenti magie Ophidian che nascondono ogni cosa alla vista. Nel cercarli non fate affidamento alla sola vista. Animali dotati di ottimo fiuto, vi aiuteranno". Benchè la prima notte di ricerche dei Loknariani non diede nessun frutto, il giorno seguente, l'aiuto dei Qwaylar e dello stesso Mombata, fu decisivo. Il vecchio sciamano riuscì a percepire una zona del bosco in cui "qualcosa non era come appariva" mentre i segugi dei loknariani gli indicarono il punto esatto quando, avvicinandosi alla invisibile barriera magica, iniziarono ad abbaiare nervosamente.

Dopo aver chiesto il silenzio dei presenti Mombata scese dalla sua cavalcatura e fece qualche passo in avanti. I presenti osservano con sguardo interrogativo lo sciamano mentre ora passava la mano sul tronco di un albero, ora raccoglieva sul terriccio umido o si fermava di tanto intanto ad ascoltare il vento.
Infine facendo appello a tutto il suo istinto a ad i suoi sensi riusci a trovare l'entrata. La mano di Mombata improvvisamente sparì fino al polso e l'aria si increspò tutto intorno come se l'avesse immersa in uno specchio d'acqua. Un apertura oblunga fu finalmente visibile a tutti.


Tutti si apprestarono a varcare il portale. In realtà varcandolo si trovano sempre nel medesimo luogo ma benchè ogni pietra si trovasse al suo posto e ogni pianta era la stessa pianta, in quel mondo di illusione, tutto sembrava "diverso". Il cielo buio inoltre era velato da un immensa volta semisferica appena visibile che rivelava la vera forma e dimensioni della barriera magica.

Una volta dentro fu facile individuare il nido. Un enorme e altissimo albero morto era protetto da un piccolo bivacco di Cultisti e il nero tronco presentava un grosso incavo alla sua base. Non appena i Cultisti di guardia avvistarono gli intrusi ingaggiraono lo scontro.
La battaglia fu incredibilmente caotica e sanguinosa. Le urla, il clangore delle armi e i lampi di luce dei sortilegi spezzarono la tranquillità il silenzio ovattato di quel luogo. Gli stregoni dei Cultisti conoscevano la potente magia Ophidian addirittura perfezionata dagli studi umani e i loro tirapiedi possedevano armi ricoperte di un veleno letale. Molte furono le perdite causate anche dal disorientamento che quel mondo illusorio sembrava provocare ai suoi ospiti, ma alla fine i cultisti ebbero la peggio. L'albero come prevedibile conteneva al suo interno le uova degli Ibridi, che furono prontamente distrutte insieme al povero albero corrotto e ucciso dalla magia. Tuttavia alcune larve erano già nate, questo ricordò a tutti che il tempo stringeva più che mai.




Una volta usciti dalla barriera, Mombata ringraziò tutti per aver combattuto uniti e esortò a tornare ognuno nelle proprie case per riposare. Questo era solo l'inizio. Loknar infatti, per il momento, era salva e i cultisti scacciati. Ma se un solo nido fosse sopravvissuto sarebbero stati problemi per tutti. Colse l'occasione per raccontare inoltre la vicenda di Kokaroti e la sua decisione. Mombata li mise in guardia invitandoli a rimanere pronti a combattere di nuovo e Loknar diede la sua disponibilità.


Mombata per quella notte rimase nel bosco in attesa che la magia svanisse e che tutto tornasse a posto ma il giorno seguente sarebbe di nuovo partito in viaggio alla volta di Tremec.
## I Licantropi - Terza Parte

### LA MALEDIZIONE DELLA GIUNGLA: GLI UOMINI BESTIA 

Il giorno seguente la distruzione del nido a Loknar, Mombata tornò al villaggio Qwaylar per portare con se un giovane della tribù che lo avrebbe accompagnato nel prossimo viaggio verso Tremec. Tutti gli altri rimasero al villaggio per proteggerlo dai cultisti, nel caso avessero fallito. I due selvaggi attraversarono quindi il deserto e raggiunsero la grande Oasi. Quando il Sultano sentì parlare dei Cultisti dai due Qwaylar acconsentì subito a riceverli. Mombata raccontò tutto sui piani dei Cultisti e sui nidi Ophidian. Aggiunse inoltre che il nido di Tremec sicuramente sarebbe stato quello meglio protetto e che Tremec da sola non sarebbe riusciti a distruggerlo; per questo Loknar aveva già dato la sua disponibilità per dare manforte. Il Sultano però escluse ogni possibilità di chiedere aiuto a qualcuno. Se Akkron aveva riservato quella sorte a Tremec e i suoi abitanti era pronto ad accettare la morte. Benchè i due Qwaylar non potevano credere alle parole del Sultano furono costretti ad accettarle. I due Qwaylar si ritirarono per dare il tempo al Sultano di organizzare le sue truppe. Le ricerce comincirono e il deserto circostante cominciò ad essere rastrellato.

"Ika, figliolo" disse ad un certo punto Mombata ad Ika Ika Lumumba, il giovane Qwaylar suo accompagnatore. "Ho per te un compito di vitale importanza. Siamo troppo pochi per affrontare i Cultisti e tutto l'esercito Ophidiano insieme. Devi correre verso Loknar e chiedi loro l'aiuto che ci avevano promesso. Ma fallo a nome dei Qwaylar, sperando che almeno così il Sultano consideri il suo orgoglio intatto. Ora va, presto! Le sorti della nostra giungla dipendono anche da te!". E così si separarono.
Dopo lunghe ricerce finalmente i tremecciani trovarono alcune piste. Numerose impronte umane e di lama si concentravano al ridosso dei monti, nei pressi proprio della piramide Ophidian. Sicuramente il nido si nascondeva fra le rocce. A conferma di ciò, due Cultisti che probabilmente erano a guardia dell'entrata, imprudentemente uscirono allo scoperto apparendo praticamente dal nulla. Per loro sfortuna però si ritrovarono davanti l'intero esercito di tremec, e perirono prima ancora di poter volgere le spalle per fuggire.



Mombata si avvicinò alla parete rocciosa e, dopo aver meditato qualche istante, raccolse una grossa manciata di sabbia. Lo sciamano soffiò con vigore la sabbia dinanzi a se e l'entrata lentamente apparì, proprio come il vento del deserto di sovente scopre antiche rocce di un epoca passata. Sotto gli occhi increduli dei presenti Mombata annunciò che dentro quella grotta avrebbero trovato il nido Ophidian. All'interno dell'ampia grotta infatti c'era ad aspettarli non solo una vasta schiera di Cultisti ben armati, ma anche un gigantesco Ophidian dalle scaglie d'orate all'interno del nido ormai ricolmo di piccole larve. Lo scontro fu tremendo e i Tremecciani caddero uno dopo l'altro sotto i colpi delle magie dei cultisti o sommersi da enormi serperti velenosi.
Quando tutto sembrava ormai perduto, finalmente i Loknariani irruppero nella grotta con le armi spiegate. Solo con numerose perdite umane si riuscì a sconfiggere i guardiani del nido. I presenti inoltre ebbero un assaggio della forza di quella razza ibrida creata magicamente. Benchè fosse poco più di un cucciolo e solo, aveva la forza di dieci guerrieri Ophidian e fu il nemico più ostico da abbattere. Ciò lasciò immaginare cosa avrebbe potuto fare un intero esercito composto da quelle creature adulte e ben addestrate. Non si ebbe il tempo di cantar vittoria, che urla di allarme e di morte provenienti dall'esterno, echeggirono nella grotta. sembrava che l'intera popolazione Ophidian infatti, si fosse riversata in quel momento fuori la piramide, in aiuto dei Cultisti. Un immenso polverone si sollevò in tutta la zona e ai precedenti si aggiunsero nuovi caduti. Alla fine però anche quest'ultima minaccia venne eliminata.

Quando tornò la calma e i superstiti si furono riuniti, Mombata scuro in volto, parlò ancora. "Come avete visto molte delle uova si sono già schiuse, questo ci fa pensare che per la nostra giungla ormai sia troppo tardi... ma è dovere di noi Qwaylar difenderla fino alla fine...".
"siamo con voi!". La frase fu interrota già dai primi Loknariani che si offrivano di accompagnarli. Anche il sultano, seppur dichiarandosi restio, offrì il suo aiuto. Fu così che l'intero gruppo cavalcò verso la giungla veloce come il vento.



All'imbocco della giungla, mentre tremecciani e loknariani si riunivano di nuovo prima di avventuarsi nella fitta vegetazione, ad un certo punto si udirono dei lamenti di un vecchio. Uno sciamano Qwaylar emerse dall'ombra della giungla, ferito e zoppicante. Dopo pochi metri stramazzò a terra esausto. Mombata riconoscendo lo sciamano di Kokaroti lo soccorse subito, mentre tutti i presenti si avvicinarono incuriositi.


"Svetlana cosa è successo ?" chiese Mombata già presagendo il peggio.
"Le serpi.. ci hanno attaccato.. nessuno è scampato... nemmeno le serpi stesse.." rancolò con fatica il vecchio sciamano "tutta la tribù.. è stata maledetta, tutti sono mutati.. bestie terribili, dalle fattezze umane!!". A quelle parole fra i presenti si sollevarono mormorii increduli.
"Mombata avevi ragione..." continuò lo sciamano "il grande spirito ci ha punito.. ha maledetto tutta la nostra tribù!". E così, aggrappato alle vesti di Mombata, lo sciamano esalò l'ultimo respiro.


Ma a quel punto Mombata aveva già capito; così parlò a tutti. "Il Grande Spirito ha punito la tribù di Kokaroti per non aver combattuto, per non aver seguito il loroistinto, per non aver onorato il loro dovere di Qwaylar, così al contrario sono stati costretti a combattere loro malgrado, assecondando i loro i stinti più animaleschi e primitivi..". Si voltò un attimo a contemplare la giungla dietro di loro. "Ora non c'è più da preoccuparsi.. sento che ormai la giungla è calma, una calma innaturale. Con la stessa maledizione il Grande Spirito ha ripulito la giugla dagli invasori e riportato l'equilibrio. Non so che fine possano aver fatto quelle creature... ma ciò che è certo è che questo capitolo si conclude qui oggi. Ricordate la sorte di quella tribù, che vi sia da monito. Qualunque sia il vostro credo, queste terre selvagge vive e sono la nostra casa, ed è nostro dovere proteggerla assieme, come essa ospita noi. Ora scusateci... ora dobbiamo tornare al nostro villaggio, le genti della nostra tribù ci aspettano...". E così dicendo i due qwaylar, dopo aver raccolto il corpo del vecchio sciamano e aver salutato i presenti, sparirono di nuovo nella giungla così come erano apparsi.