# I Nordici
## Origini e storia antica
Per la Cosmogonia Nordica consultare la sezione sulle divinità umane.
## La Mentalità Nordica
**Linee Guida**
Rapporto con i maghi: i nordici continuano a provare nei confronti dei maghi una certa avversione. I loro poteri sono sì ottenuti in un modo che non è considerato accettabile ma verso di loro prevale un atteggiamento di forte diffidenza, se non proprio rigetto, dovuto al fatto che vengono fondamentalmente considerati dei folli incoscienti. Attingere al potere rimasto su Oghdain è una pratica scellerata, che prima ancora che danneggiare l’equilibrio del cosmo mette in serio pericolo la mente dell’incantatore. Per questo i maghi sono ancora elementi con cui i nordici fanno fatica a rapportarsi, tuttavia rispetto al passato, l’odio viscerale ha lasciato spazio a una profonda diffidenza, se non addirittura rapporto di scherno, visto che i maghi stessi sono i primi che rischiano la dannazione in seguito alle proprie azioni. Sulle isole del regno rimane la pratica dell’esecuzione per tutti i maghi colti in flagrante ma allontanandosi da Helcaraxe la persecuzione viene notevolmente meno.

Rapporto con i fedeli di altre divinità: nella concezione dell’Antica Via le altre divinità non esistono, coloro che si professano fedeli di queste divinità sono considerati semplicemente conoscitori di una verità parziale e come tale non meritevole di grande importanza. In questo senso, coloro che non sono veri e propri sacerdoti sono in un certo senso equiparati tra di loro: un fedele di Aengus avrà per i nordici lo stesso significato di un fedele di Althea, così come di tutti i fedeli di altri pantheon. L’associazione divinità umana/regno non è immediata, un normale fedele non sarà necessariamente legato al mondo corrispondente: un fedele di Crom non sarà più meritevole rispetto a un fedele di Oghmar solo perché i regni corrispondenti hanno valore diverso nella cosmogonia nordica (diverso il discorso per i chierici), le non-divinità umane sono considerate allo stesso modo.
Tutti i fedeli di qualsiasi divinità che non mostrano poteri divini (non sono chierici/paladini), per i nordici saranno più o meno la stessa cosa.

Rapporto con i chierici di altre divinità: il caso dei chierici è diverso poiché queste persone, ricevendo poteri da quelli che loro considerano divinità, attingono il loro potere dai mondi corrispondenti. In questo caso, la connotazione positiva/negativa dei mondi si trasmette direttamente ai sacerdoti: un chierico di Crom attinge il proprio potere da Cromdahil, regno con connotazione positiva, e sarà quindi considerato molto più positivamente di un chierico di Oghmar/Vashnaar, poiché questi trae il suo potere da regni con connotazione estremamente negativa.

**I Nordici e l’Onore**
Per gli uomini del Nord, l’onore è uno dei capisaldi dell’esistenza. Alcuni nordici per spiegare questo concetto hanno usato questa definizione: un uomo del Nord degno di onore e rispetto è colui che è trasparente, chiaro e cristallino nei suoi intenti. Colui che per niente al mondo verrebbe meno alla parola data, che pensa al bene della propria famiglia e della propria gente, a volte prima che al proprio. Questo non vuol dire che il nordico sia sempre altruista, anzi: la vita tra i ghiacci è dura, la sopravvivenza mai certa, e il desiderio di fama e ricchezze è un richiamo sempre potente. Un nordico tende a rispettare un altro nordico, perché non farlo significa mettere in discussione il suo onore. E questo è considerabile una offesa gravissima.

Essere considerato senza onore è una delle più grandi onte nella società nordica.

**I Nordici e la Natura**
Fra tutte le stirpi di uomini quella nordica è quella che, fra tutte, ha un rapporto più stretto con la Natura. Un uomo del Nord riconosce la Natura come fonte di sostentamento e di sopravvivenza. Gli alberi forniscono il legname per le nostre case, e per riscaldare durante i lunghi inverni. Gli animali gli forniscono le pellicce con cui si copre, e la carne con cui mangia. Questo ha portato i nordici a sviluppare una sorta di equilibrio con l’ambiente in cui vivono, che gli consente di sopravvivere con poche risorse, senza esaurirle.

Vi sono nordici con una comunione perfetta con la natura. Questi sono i druidi del nord, i gael. Queste figure, che  professano il culto de La Madre (o Jurth nella lingua del Nord), sono considerati meritori di molto rispetto, per il benessere che sono in grado di dare ai popoli con i loro doni e per la saggezza che accompagna spesso la loro vita di meditazione e ricerca.

## La Lingua Nordica

**Terminologia**
> Nota GDRoff dell’Autore: se si intende usare alcune di queste parole in gioco, ben venga, ma attenzione! si sconsiglia assolutamente di usare altre parole oltre a quelle che sono qui presenti, esiste infatti una regola che chiaramente impone l’italiano come lingua di gioco. La maggior parte di queste infatti, sono di conoscenza comune a tutti giocatori, usarne altre invece significherebbe solo rendersi incomprensibili)

- Kveda – Salute a te (saluto d’incontro)
- Ha Det Bra – Che gli avi possano guidare le - tue azioni (saluto di congedo)
- Ja – Si
- Nej – No
- Tak – Grazie
- Tusind Tak – Grazie mille
- Selv Tak – Prego
- Syskar – Fratello/Sorella, senza distinzione di sesso
- Skoll – Alla Salute (per brindare)
- Alvar – Elfo
- Dverg – Nano
- Morkud – Tremecciano/Qwaylar, letteralmente “Pelle Scura”
- Suver – Uomo del Sud
- Javel – Mezzelfo, letteralmente “Meticcio”
- Karven – Alleato, Amico
- Hundson – Figlio di un Cane
- Nidhing – Uomo senza Onore
- Livmor – Vivere in armonia con la Natura
- Eidar – Giuramento Solenne (quello che fanno i Turas)
## La Religiosità Nordica
Consultare la sezione sulle divinità umane.
