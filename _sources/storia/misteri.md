# I Misteri di Ardania di Gartax di Picco dell’Aquila

## Prefazione dell’autore

Perché dovreste credere ad un libro, riguardo cose che avreste sempre voluto sapere? Non chiedetelo a me. Non saprei davvero cosa rispondervi, se non che io non do mai credito ad un libro, do credito allo scrittore. Questo libro è stato scritto da me, Gartax. Alcuni mi chiamano il Saggio, altri l’immortale, alcuni altri pronunciano bisbigliando il mio nome e mi temono come se fossi diverso da loro. Forse lo sono. Forse è vero e magari vengo da un luogo lontano. Forse quel che si dice di me, che non sono un uomo, è reale. Poiché nessuno potrebbe vivere più di 20 generazioni. O forse vi scrivo questa premessa perché sono un vecchio egocentrico un pochino svampito? Se state leggendo questo scritto però non è certo per comprendere me, ma per sete di sapere. Vi offro queste righe da bere allora, sperando di dissetarvi, perché forse comprenderete.

*Gartax di Picco dell’Aquila*