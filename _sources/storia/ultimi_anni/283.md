# Anno 283
## Postapritore – I giochi risoluti
**Eventi**
Il nuovo anno vede la pace tra i popoli di Ardania allontanarsi sempre di più: nel Doriath i Machtar Yaren seminano paura e discordia, nel continente umano continuano gli attriti tra loknariani e Amon, quest’ultima costretta a fronteggiare ancora una volta la minaccia degli orchi. Anche nelle Terre Selvagge si assiste a diversi scontri nel deserto tra tremmecciani e tribù Qwaylar. Una delegazione hammin viene invece abbordata dalla ciurma del Teschio, quest’ultima vedrà proclamato un bando a suo carico da tutti i territori delle Westlands. Ciò nonostante, le attività continuano frenetiche nella capitale, viene proclamata la riapertura della biblioteca e del museo mentre il Consiglio, accompagnato dall’Ordine della Quercia e dai Cavalieri dell’Alba, viene condotto al cospetto di un antico drago di cristallo sull’isola di Sardaucas per ottenere spiegazioni in merito all’utilizzo di un cristallo.

**Accordi e Incontri**
Nel Doriath si riunisce il sesto Concilio delle Due Stirpi: oltre ad essere approvate alcune modifiche alle leggi di Valinor e il nuovo regolamento del villaggio di Ilkarin, viene deliberato l’inizio del percorso di mellonato per Mantasse, sacerdote dei Cavalieri dell’Alba. Gilthor, a nome del sesto concilio, riesce ad ottenere una tregua con gli atani di Loknar in cambio della restituzione di alcuni oggetti e della pena per Sustzam Esperion.

Cambiamenti ai vertici nel continente umano: Victoria Ek, ad Amon, viene insignita del grado di Senatrice come guida dell’Ordine Templare.

Anche nel sottosuolo, a Kard Dorgast, data la prolungata assenza di Togrim Musonero, Druing Spezzaorchi assume la carica di Archon.

Nell’isola di Tortuga, tra le fila dei Corsari Scarlatti, il Capitano Malasorte cede il Capitanato a Malandrino mentre Vento viene promosso a Secondo Ufficiale e Doblone riprende il suo ruolo di Quartiermastro. Nella Ciurma del Teschio Iulian Skelter prende il posto di Quartiermastro mentre William Istarion diviene Ufficiale d’Artiglieria.

**Feste e Cerimonie**
Ad Amon viene indetto il consueto Torneo Oscillante e Risplendente in onore di Crom, Mantasse e Jaren Dreisen si classificano al primo e secondo posto.

Feste della Fondazione a Rotiniel, HammerHeim e nelle fila della Ciurma del Teschio che organizza il Boucan festeggiato insieme alla celebrazione del rito di Xochipilli con gli amici di Timata Ora. L’ultimo giorno del mese si festeggia a Valinor la vigilia della festa del quarto anniversario dell’unione delle stirpi elfiche che vede Elvyr Eowol trionfare nella famosa corsa di cavalli.

Presso la Fortezza del Sacro Verbo, i Cavalieri dell’Alba effettuano un cerimoniale di riconsacrazione della runa protettiva del Monastero.

Anche Kard Dorgast celebra Dera, ma i festeggiamenti più sfarzosi si tengono a Tremec in onore del decimo anno di sultanato di Waqii Udeen. Tutti i popoli di Ardania amici dell’Oasi sono invitati nelle Porte Sublimi, compreso il popolo dei ghiacci con la speranza di una distensione tra i rapporti, Helcaraxe ricambia invitando Tremec al consueto Jol, i tremecciani riconquistano così il primo posto alla gara Testa di Troll. Nel corso dei festeggiamenti a Tremec, dopo il nostalgico discorso del Sultano si tiene il Grande Palio dei lama vinto da Kelthor.

## Forense – Terrore nel Doriath
**Eventi**
Un macabro ritrovamento nelle terre del Dotiath. In cima ad un palo che si erge al centro di un pentacolo di sangue, è issata la testa di Aerandir Seregon, Mezz’elfo di Rotiniel. Alla base viene rinvenuto un tomo inneggiante a Luugh e al suo culto. Iniziano anche alla Perla, quindi, le investigazioni sui seguaci di Luugh in seguito a preziose informazioni ricevute ad un incontro in terre umane. Le ricerche vengono ostacolate da una copiosa invasione di insettoidi; rotinrim e valinrim, seguendone le tracce scoprono dei cunicoli infestati da queste creature e dalle loro uova, che conducono quasi fino a Ilkorin. In terre umane, intanto, l’apparizione di un pappagallo fantasma conduce un gruppo di Cavalieri dell’Alba presso le rovine di Eldor dove spiriti di mezzelfi chiedono di essere ricordati.

**Accordi e Proclami**
Ad HammerHeim il Comandante Darius Aetides viene investito del grado di Generale mentre il grado di Comandante viene assegnato al Primo Gendarme Snaer Bjorn, successivamente vengono presi accordi commerciali con Kard Dorgast. A Valinor viene rimosso il bando per i druidi dell’Ordine della Quercia in seguito ad una riunione tra i due a Ilkorin.

**Feste e Cerimonie**
Nel Doriath si festeggiano gli anniversari della fondazione di Valinor e di Rotiniel, in quest’occasione la Somma Sacerdotessa del Tempio, Fanie Miriel, officia il rito di purificazione delle acque. Il mese dedicato ad Awen viene festeggiato ad HammerHeim e presso la fortezza del Sacro Verbo; durante la celebrazione, Mantasse dichiara il Gran Maestro Hickaru PhoenixFlame, Sommo Pontefice dell’Antica Dottrina nonostante i precedenti accordi sulla questione non avessero raggiunto una conclusione chiara e all’insaputa della stessa. Nelle Terre Selvagge si celebra l’Imbolc presso la baita druidica mentre a Tremec la Ciurma del Teschio si aggiudica la vittoria del secondo gioco risoluto, il lama d’azzardo.

## Macinale – Insediamento di Ankor Drek
**Eventi**
Prende il via un grande progetto dei druidi dell’Ordine della Quercia per l’edificazione di una baita ad Ankor Drek, viene allestito un grande accampamento dove druidi, cavalieri e raminghi si mettono al lavoro ispezionando e progettando; vengono coinvolti anche i Corsari Scarlatti per la costruzione di un piccolo molo. Non c’è pace invece su Ardania dove Amon, aiutata dagli amici djaredin, continua a fronteggiare gli orchi, il popolo di Kard regala tomi e materiali di ricerca sui clan orcheschi. Anche HammerHeim si trova coinvolta in una battaglia nel covo dei vegetali mutanti contro la ciurma del Teschio aiutata dai Qwaylar e dagli alleati Loknariani, rifiutando di consegnare le armi, gli hammin vengono sterminati.

Nell’altro estremo di Ardania un gruppo di mezz’elfi, fondato da Aegon Athelas, Earon En’Deryon e Gerath en’Eldor, chiede asilo al regno di Rotiniel che concede loro ospitalità nel vicino villaggio di Ceoris. Nel corso di un rituale nella foresta sacra, la tari è veicolo di un messaggio da parte di un oracolo che avvisa di un pericolo imminente, in effetti in una esplorazione successiva vengono rinvenute grosse voragini nel sottosuolo e un’antichissima runa.

Ad Amon l’Imperatore Valorium Darkbane nomina Sten Console Militare e Viktoria Ek Console Templare, rimettendo così il biconsolato alla guida della Guerriera. E’ questa ’occasione per proclamare l’inizio delle 21 Lune dell’Onore in Macinale per onorare la Grande Guerra del 191.

**Feste e Cerimonie**
Grandi guadagni a Nuran Kar per gli djaredin, la prima festa della Birra Gran Riserva vede una grande asta con rarità del sottosuolo: funghi scottati, polvere nera e zolfo, molti popoli da tutta Ardania accorrono all’evento che vede anche una competizione di bevute vinta da Nimue, appartenente all’Ordine della Quercia. Nello stesso mese si celebra Berzale con riti sacri a lui dedicati. Opulenti e lussuosi festeggiamenti a Tremec dove la Gran Sacerdotessa Maebe Udeen va in sposa come prima moglie al Gran Visir Jasim dei Kyodrum, l’evento è allietato dal terzo gioco risoluto in onore del Sultano Waqii Udeen che vede i partecipanti sfidarsi con dei costumi, vincitori della competizione i druidi dell’Ordine della Quercia mascherati da orchi e alberi.

Nel continente umano ad Amon vengono celebrate le antiche tradizioni degli Auspicia, la lettura delle stelle secondo le conoscenze del clero danuita. La volta celeste viene interrogata dal Templare Victoria Ek per scorgere presagi per l’impero tutto e sul futuro dell’Imperatore Valorium Darkbane.

## Adulain – Antichi ritrovamenti nel Doriath
**Eventi**
Violente scosse di terremoto scuotono Rotiniel, dagli squarci del terreno che si aprono in più punti nella città emergono sciami di formiche giganti. Seguendo le loro tracce, i Rotinrim giungono nei pressi della vecchia Casa Stregata dove viene scoperto un passaggio tra le fondamenta dell’edificio che conduce ad un vecchio rifugio di briganti con delle rovine Luinquendi, in cui vengono rinvenuti un’antica stele ed un diario, i quali saranno presi in custodia dai Rotinrim. Cavalieri e druidi dell’OdQ iniziano una collaborazione che ha il fine di studiare e indagare sulla forma non morto dei dracolich. Nel deserto di Tremec, Usul sembra organizzarsi per catturare il Sauro del Sultano, l’Oasi si prepara ad un contrattacco.

**Accordi e Proclami**
I rapporti tra Qwaylar di Timata Ora e Djaredin restano tesi nonostante si cerchi di allentare le tensioni, gli djaredin ammettono di aver commesso dei crimini, i qwaylar richiedono il recupero di un resto del lupo mannaro come ricordo per il museo. Valinor e Rotiniel stringono accordi per un’alleanza.

**Feste e Cerimonie**
Giunge il tempo della festa più amata tra le celebrazioni rotinrim, la Festa dei Folli. Come di consueto la Perla accoglie molti popoli di Ardania per la festa in maschera e giochi a tema. A Valinor si commemora la Bereth i’Nuir Arabella e l’Aran Finwerin Eldamar. Il rito di Eostare segna un nuovo ciclo della natura a Meadhan, allo stesso modo Tremec festeggia la rinascita. Sempre a Tremec si commemorano i dieci anni dal ritorno dell’esilio. Il quarto gioco risoluto ha grande successo con la corsa fra i lama.

## Madrigale – Tempo infame
**Eventi**
Insolite perturbazioni climatiche che perdurano per quasi tutto il mese, impediscono lo svolgimento delle normali attività. I Valinrim effettuano una spedizione nella perduta Tiond scoprendo dei muri di magia a protezione di una zona da cui fuoriusciva un liquido verdognolo prontamente raccolto per essere analizzato. Al Varr Nadarrun un gruppo di uomini sprovveduti visita il posto con una tunica Illthid, questo artefatto attiva subito i mostri all’isola prontamente respinti dagli djaredin che scortano lontano i forestieri.

**Accordi e Proclami**
Da molto tempo ormai si sente a Kard l’assenza dell’Archon, viene indetta un’assemblea straordinaria e gli djaredin acclamano Surgur come nuovo Bund Bortrox facente le veci di Archon nell’attesa che si palesi un meritevole per ricevere la nomina dallo Djare. Ad Hammerheim il comandante Snaer Bjorn viene investito del grado di Generale diventando Consigliere del Re. Darius Aetides copre il ruolo di Cancelliere restando Primo Consigliere di Sua Maestà. Il nuovo generale ha uno scambio epistolare con il capitano della Ciurma del Teschio Kendra Aishtar, nonostante le difficoltà e la posizione di debolezza, gli hammin non intendono negoziare la pace con i Teschi per cui i rapporti restano invariati e il bando valido. A Valinor Sustzam Esperion si ritira a vita privata provvedendo a nominare alla guida dell’Armata degli Araldi la seler Helendyeen.

**Feste e Cerimonie**
A causa del maltempo che rende difficili i raccolti e l’allestimento di preparazioni e banchetti da dedicare ad Althea nel consueto Madrigale amoniano, le celebrazioni avvengono in forma semplice e riservata. La cittadinanza hammin invece celebra la Rinascita con un pellegrinaggio al Ventre di Danu con piantumazione di un albero simbolico fuori le mura.

## Granaio – Il peso della pirateria
**Eventi**
Mentre ad Ankor Drek proseguono i lavori per la costruzione della baita druidica, a Kard vengono finalmente ultimati i lavori di ristrutturazione della città. Il continente umano continua ad essere teatro di scontri tra Loknariani e Hammin aiutati dai Cavalieri dell’Alba. Si incrinano anche i rapporti tra tremecciani e il popolo della montagna reo di aver citato il dio Korg entro le mura dell’Oasi, successivamente ad uno scambio di messaggi derisori da entrambe le parti, cessa ogni rapporto commerciale tra i due popoli. Nel Doriath proseguono le ricerche nei sotterranei della Casa Stregata dove viene rinvenuto un liquido verdastro come quello rilevato a Tiond, ne viene prelevato un campione per confrontarli. Intanto il Ninque Sàila Hatanien affida a Saeros la delicata e segreta missione di trattare coi traditori per recuperare la spada sacra Karani trafugata da Kel’dhar. La missione avrà successo e Valinor torna in possesso della spada in cambio di risorse minerarie e di un tomo contenente un antico rituale magico.

**Accordi e Proclami**
Dopo mesi di trattative e revisioni vengono finalmente firmati gli accordi di alleanza tra Rotiniel e Valinor.

Hammerheim emette delle taglie su ogni testa della ciurma del Teschio, di rimando la Ciurma emette delle taglie sui consiglieri reali di HammerHeim. Ad Amon il Console Victoria Ek, affiancata dal Legato Imperiale Worras Thein, riprende la contrattazione per il rinnovo dei trattati di alleanza commerciale e militare con Tremec. L’Oasi intanto vede la nomina di Kalel dei Kyodrum come Amir.

**Feste e Cerimonie**
Per celebrare la fine dei lavori alla Gemma e in corrispondenza con le festività in onore del Padre Korg, viene organizzata la festa della Gran Riserva alla quale sono invitati molti regni. La birra scorre a fiumi, gli invitati si sfidano in una durissima gara di bevute che vincerà il mastro birraio Gror. Si tiene la tradizionale Gara del Piccone, vinta dalla squadra dei Funghi Velenosi, composta dai cugini Surgur Norogkorl e Gror Barbalenta. Mentre a Valinor si festeggia la Calamerya, la festa della luce, a Tremec si svolge il tradizionale Jan che vede vincitrice la coppia Yruel Udeen e Jasim Kyodrum.

## Lithe – Il duro lavoro degli Djaredin
**Eventi**
Alcuni djaredin estraggono, con l’aiuto di cariche esplosive e delle piccozze speciali di un cugino minatore, un grande monolite dal cuore dei cunicoli a seguito della richiesta dei Nordici che volevano farne un monumento funebre. Il menhir è quindi trasportato attraverso le gallerie fino a Nuran Kar, anche grazie all’aiuto di un grosso ariete portato dai Nordici per i tratti più larghi. La pietra è quindi trasportata via mare fino alla Forgia di Aengus dove viene lavorata e fissata al suolo.

Nel nuovo mondo, Amon si impadronisce del Forte delle Rovine strappandolo ai selvaggi, viene ribattezzato come Colonia Astris, dedicandolo a Danu. Una spedizione congiunta dei Teschi con i Qwaylar di Timata Ora vede la conquista di un altro fortino.

A Valinor continuano le schermaglie coi Guerrieri del Sangue.

**Accordi e Proclami**
Cambio di cariche in molti luoghi ardani. A Valinor, in seguito al canto del Tulip per il Ninque Saila Hatanien, viene nominato Saeros, questo senza esitare nomina Helendyeen come nuova Beriadir en’Rim e Lhaewon Myrn come rappresentante della Stirpe Sindar. Il settimo Concilio delle Due Stirpi prende vita. Anche ad Amon, a causa di un momento di cagionevole salute del Console Militare Sten, Victoria Ek prende le redini dell’Impero come Console Templare e Vicario Militare. Le prime azioni del Console sono la divisione di alti compiti e titoli agli uomini più fidati dell’Impero, di entrambe le vie. A Kard Dorgast, Dakkar Felekdum viene nominato Ankor Norva del Regno. Al Bund Surgur Norogkorl, già facente funzioni, è formalmente affidata per acclamazione la carica di Archon. I due cugini giurano davanti allo Djare e alla Triade. Nella capitale delle Westlands Freya De Leonard viene proclamata Somma Sacerdotessa della Sacra Chiesa d’Occidente. Lady Marianne Heaney viene proclamata Custode della Fede. La Sacra Chiesa d’Occidente, a seguito di nuove prove e testimonianze, ripudia l’operato di Dremos Hild e riammette fra le proprie fila Padre Xen. A Tortuga, infine, per volontà del Governatore Morgan, l’alleanza fra la Ciurma del Teschio e Loknar viene sciolta, allo scopo di mantenere la neutralità politica sull’isola di Tortuga. Permane fra i due gruppi un profondo legame d’amicizia.

**Feste e Cerimonie**
In vari luoghi del continente umano vengono officiate celebrazioni al Grigio Oghmar.

## Antedain – Ceoris torna alla vita
**Eventi**
La calura estiva non ferma le forze loknariane che si fanno più pressanti ai confini fino a spingersi impudentemente nei territori della Guerriera. Gli amoniani li respingono con qualche perdita mentre un profondo orgoglio adamantino si fa strada nei loro spiriti battaglieri.

Mentre a Ceoris iniziano i lavori per la ristrutturazione del villaggio, i Guerrieri del Sangue continuano a rendere pericoloso il transito nel Doriath, a farne le spese questa volta l’artigliere della Ciurma del Teschio Istarion e il Qwaylar Khewe.

**Accordi e Proclami**
La storica alleanza di Amon con Tremec viene riconfermata con nuovi trattati economici e militari.

## Solfeggiante – Le torri di magia
**Eventi**
Una misteriosa torre magica compare improvvisamente ad Amon, contemporaneamente nelle maggiori città di Ardania, Rotiniel, Tremec, HammerHeim e Loknar ne compare una identica. HammerHeim dispone repentinamente lo stato di emergenza e tutti gli studiosi accorrono per analizzare la struttura. In soccorso degli studiosi di magia arrivano gli Osservatori, una confraternita di maghi capeggiati da Oronis, che vivono in un luogo magico chiamato Falil Garil. Oronis spiega ai molti maghi giunti nel luogo che le torri e gli attacchi subiti dalle città sono opera di Hamanu, un membro della confraternita che ha tradito gli ideali della stessa e il cui scopo è studiare e accrescere il suo potere su Ardania. Oronis aggiunge che l’unico modo per fermarlo è compiere un difficile rituale e che l’Ordine degli Osservatori avrebbe insegnato loro. Molti maghi cominciarono a frequentare assiduamente il luogo ed esercitarsi per il rituale.

I cugini Freddalama si svegliano trovando d’improvviso enormi stravolgimenti a Nuran Kar: le normali abitazioni, le botteghe, tutto è stata sostituito da imponenti strutture in massiccia pietra, dalla lavorazione raffinata e piene di intarsi in rari minerali. Un edificio centrale svetta fino a sfiorare le nubi, rendendolo visibile da tutte le Terre del Nord. L’agitazione fra gli abitanti è tanta, ma non risultano feriti né sparizioni. Nessuno ha però memoria dell’accaduto. Una nebbia bluastra ricopre la sommità della collina dove sorge il villaggio. Strani eventi mistici, pericolosi, si sono verificati sollevando preoccupazioni anche a Kard Dorgast. L’Archon Norogkorl dispone una quarantena per il villaggio di Nuran Kar e l’evacuazione della popolazione alla Gemma in via precauzionale. Un gruppo di genieri si reca, con le protezioni ordinate dallo Djare e la massima cautela, a Nuran Kar e raccoglie vari campioni di rocce, pavimenti, muratura, acqua, terreno e piante che vengono sigillate e consegnate in Corporazione al cugino Hark MenteBrillante affinché possa studiarli.

**Accordi e Proclami**
Il Tribunale di Rotiniel alla presenza dell’Aran, della Somma Sacerdotessa e di Valinor si tiene il processo per Eresia nei confronti del gruppo dei Machtar Yaren; è presente anche il gruppo di Mezz’Elfi autonominatosi “Figli di Eldor”, che testimoniano contro i Machtar a seguito dei molti agguati subiti. Gli stessi Machtar Yaren, conosciuti nel continente umano col nome di Guerrieri del Sangue ospitano a Nolwe, nel loro rifugio, i Teschi e la tribù di Timata Ora in seguito all’offesa subita. La situazione invece di portare ad un accordo, degenera inasprendo ancora di più i rapporti. Loknar stipula un accordo commerciale con Rotiniel, ma si deteriorano i già precari rapporti con Tremec per via dell’alleanza con Amon. Un incontro tra i consiglieri loknariani e Tremec termina con una dichiarazione di ostilità.

**Feste e Cerimonie**
Durante il mese di Danu, Amon festeggia la Dea del Mare e delle Stelle con un’imponente festa al porto, voluta dal Sommo Templare Victoria Ek, benedicendo la flotta e ospitando amici ed alleati sulla nuova Fregata e sul Galeone Imperiale.

A fine mese il Senato dichiara l’inizio delle 21 Lune dell’Onore celebrando la scomparsa di Re Agravain e dei 50 Legionari di Frontiera.

Anche nella capitale si celebra Danu, per l’occasione viene festeggiata l’istituzione della Marina Reale.

A Tremec continuano i giochi risoluti con la Corsa dei Cocchi, vincitori i druidi dell’OdQ

## Orifoglia – La scoperta di Hesruga Beil
**Eventi**
Una nuova minaccia mette in pericolo la collettività elfica. Creature riconducibili alle razze dei goblin e chelonomorfi sembrano intenzionati a prender piede e marciare verso i territori elfici. I Valinrim muovono nel covo dei Goblin dove ritrovano una pietra verde dalle particolari caratteristiche e proprietà e un documento scritto nella lingua della medesima razza. L’Alleanza elfica si riunisce in un’unica armata e facendo tesoro di quanto scoperto dalle lettere sottratte al nemico si dirigono nel covo dei pelleverde distruggendo ogni creatura presente in quel luogo. Ucciso il loro leader e affrontato il grande aracnide che proteggeva la verde pietra gelosamente custodita da quel popolo, questa viene distrutta annientando ogni intento espansionistico delle verdi armate.

Il nuovo Mastio, simbolo del potere assoluto di Amon, rispecchia il nuovo assetto solido che Amon manifesta nelle terre umane, così come alcuni lavori di ristrutturazione e riqualificazione della città. Gli orchi sono la priorità dell’intero Impero, soprattutto quando si accorgono che troppo spesso questi attaccano oltre gli Orquiriann. Vengono catturati due orchi, uno sciamano per interrogarlo e un guerriero. L’interrogatorio all’Orco Sciamano, da parte dell’Ordine Templare, fa scoprire ad Amon nuove sfaccettature della vicenda e di tre reliquie importanti per questo clan che vuole usurpare il potere a Zanna, Re degli Orchi.

Goromir il Forgiaspade risponde alla chiamata dello Djare e torna alla Gemma per studiare le strutture di Nuran Kar. A lui si unisce il cugino Hark MenteBrillante a cui erano stati affidati dei campioni da studiare provenienti da Nuran. Grazie al contributo dei due viene confermato che la fortezza è molto antica e di foggia Djaredin, MenteBrillante suppone che le nuvole possano essere di origine spirituale e non magica. I sacerdoti presenti iniziano a percepire delle voci e sussurri che si rivelano essere di spiriti inquieti che abitano le antiche sale. Recandosi nelle antiche catacombe sotterranee si rinviene un grande complesso di tombe monumentali molto antiche profanate da orride bestie e un drago di pietra che vengono presto sgominati dalla carica Djaredin. Individuate le tombe degli spiriti i nani tornano a Nuran Kar e li liberano, ottenendo da loro la verità: il mago blu ha strappato la fortezza da un tempo molto antico, risalente al Patto della Forgia, e i fantasmi appartenevano a djaredin che furono sconfitti dagli Elfi. Il vero nome della fortezza era Hesruga Beil, e gli spiriti mettono in guardia i nani sul pericolo posto dal mago, che deve essere eliminato. Gli spiriti si avviano finalmente verso il Grande Mare, portando con sé le pericolose nubi e lasciando agli Djaredin la fortezza. Viene rimossa la Quarantena da Nuran Kar e i Freddalama iniziano il rientro nella nuova fortezza.

Il gruppo di Mezzelfi stabilitosi a Ceoris, su concessione del Senato e dell’Aran, intraprende una spedizione tra le rovine di Loknar per comprendere quanti profonde siano le caverne scavate dai Grimlock e trovare una via per raggiungere Eldor.

I cittadini di Rotiniel inorridiscono alla vista di Fiamme Nere che avvolgono la statua dell’Aran Isilmathar, tra il fuoco si intravede una pergamena su cui si possono leggere parole di un presagio oscuro.

La Ciurma tiene presso la propria zampa un’asta pubblica, alla quale partecipa gran parte dei popoli ardani. Il pezzo forte dell’asta è un anello, reliquia di Loknar che si credeva fosse andata perduta e che il Governatore aveva fatto avere al Capitano per venderla. Tuttavia, durante la serata un uomo chiamato Harrison Jones interrompe l’asta entrando in scena a bordo di una macchina volante, tenuta a galla da un pallone pieno d’aria. Jones rivela a tutti i presenti che l’anello in realtà è un falso e che il Governatore Morgan è stato quindi truffato.

**Accordi e Proclami**
Gli eldar di Valinor si incontrano con i traditori conosciuti con il nome di Guerrieri del Sangue per condividere le informazioni in proprio possesso sulla minaccia decadentista. Si inizia ad ipotizzare una loro suddivisione in gruppi. Iniziano le ricerche dei loro covi. Nonostante le varie diversità le due fazioni cercano di mantenere i rapporti distesi per orientare le proprie forze sulla minaccia principale. A Rotiniel, dopo numerosi incontri e trattative con gli uomini della Baronia, viene sancita una tregua tra i due popoli e viene revocato alle genti del nord il bando dalla Perla.

Bilbin Elmodoro e Tarja Giramondo che vengono entrambi nominati Primi Rodolan, rispettivamente di Korg Bilbin e di Berzale Tarja. I nuovi Primi Rodolan prestano nuovo giuramento davanti alla Sacra Fiamma.

I Guerrieri del Sangue vengono invitati a Tortuga per un incontro diplomatico, nel corso del quale la Ciurma chiede agli elfi un risarcimento per il tentato omicidio dell’Artigliere e per aver imprigionato il pirata Kevorin. In caso di diniego da parte degli elfi, i Teschi minacciano ritorsioni. I Guerrieri decidono di negoziare e, in seguito a trattativa, consegnano 800.000 monete alla Ciurma.

**Feste e Cerimonie**
Al Monastero viene celebrata la festa di Aengus con una gara di scavo che vede vincitori gli djaredin. Nella capitale si tiene il torneo della Marina “Palla e Ramazza”, alla locanda Aquila dei mari viene festeggiato il compleanno di Re Morgan. Anche il nord vede i festeggiamenti dell’Hulborgord, ma il dissenso degli alleati djaredin per la presenza di elfi rotinrim li spinge a lasciare rumorosamente la festa per protesta. A Kard viene riaperta la locanda della Quercia Gelata, il console Sten vince la gara di bevute. Nelle Terre Selvagge si celebra il rito Alban Elued mentre a Tremec si gioca il settimo gioco risoluto.

## Nembonume – Dissapori al nord
**Eventi**
Gli studiosi di Valinor e di Rotiniel si confrontano sui liquidi verdastri ritrovati a Tiond e nella Casa Stregata, le due sostanze sembrano avere in comune solo il colore essendo diversamente reattivi alla magia e con differenti temperature. Recatisi presso il muro che circonda Tiond con la presenza dei Machtar Yaren, presto nascono disaccordi che culminano con l’uccisione dei rotinrim da parte dei traditori. I Rotinrim trovano conforto al Tempio di Suldanas, dove la Reminiscenza di un sacerdote li conforta. Nel tentativo di recuperare l’antico potere ivi custodito, gli eldar di Valinor ed i Guerrieri abbattono il muro, ne fuoriescono i Deva che invadono tutto il Doriath del Nord, Rotiniel viene protetta dai Sacerdoti di Earlann che si sacrificano per spegnere le fiamme nere. Dopo il tradimento, Valinor cerca il modo di riavvicinarsi a Rotiniel.

Nelle terre umane gli amoniani, conclusa l’operazione militare e politica con l’orco sciamano Shagat che sembra guidare il clan Narku, intensificano le ronde della Legione Imperiale alla fine dei cunicoli. A Forte Agravain l’Ordine Templare inizia l’attività di costruzione di un tempio per Aengus, con trattativa diplomatiche e incarichi anche al popolo Djaredin.

Una delegazione di Djaredin guidati dall’Archon si reca al Monastero, per incontrare i Cavalieri che si sono impegnati a mediare un incontro fra il Popolo della Montagna ed i Giganti, col fine di informarli della realizzazione da parte dei nani di una nuova strada che collegherà Nuran Kar ed il passo dell’Orus Maer. Dopo aver aiutato i Cavalieri a liberarsi di un piccolo folletto verde dispettoso il gruppo si reca in Baronia. I giganti ben accolgono le parole dell’Archon e accettano con piacere i doni di fieno e birra portati a loro. La serata si conclude con il primo passo della nuova strada, il crollo effettuato dai genieri del piccolo passo che collegava Nuran al Sud. La mastodontica esplosione fa tremare la terra e causa alcuni feriti, ma il lavoro è preciso e ben fatto.

Un’invasione di Naga ed Elementali dell’acqua a Var Nadarrun rivela agli Djaredin un complotto più ampio dei cosiddetti Marid, a complicare tutto la presenza di elfi ed umani Accordirati nel luogo da una voce mistica ed il lume del faro di Varr. Con la partecipazione di tutti, i Marid vengono sconfitti e alla prigioniera Kalyla, la principessa Naga catturata dai Marid, resa alla libertà con la promessa dell’aiuto della sua gente in future battaglie a tutti i partecipanti.

**Accordi e Proclami**
L’ex Jarl di Helcaraxe Thorgad giunge a Kard per fornire chiarimenti ed essere ascoltato riguardo gli ultimi dissapori tra il Popolo della Montagna e il Nord, parlando a nome di entrambi gli Jarl, di cui è portavoce. Dopo aver spiegato precisamente i termini dell’accordo fatto dai nordici con gli elfi di Rotiniel a insaputa degli Djaredin – fonte dei recenti contrasti – egli riporta la volontà del proprio regno di bandire il cugino Bilbin Elmodoro per presunte offese allo Jarl Bianco alla festa ad Hulborg, senza apparente possibilità di contestare la decisione. Il Popolo della Montagna reagisce con orgoglio e furore ponendosi al fianco di Bilbin come un unico blocco di roccia, e viene deciso per acclamazione che finchè durerà il bando per il cugino nessun Djaredin calcherà le nevi di Helcaraxe, protestando con voce contro la scellerata decisione degli Jarl che spinge i rapporti tra i due regni ai minimi storici. Alla fine l’Archon Norogkorl decide di sfruttare un vecchio favore per la rimozione del bando dell’Elmodoro. Nordici e Djaredin si danno un mese di tempo per valutare se proseguire o meno l’alleanza. Durante questo periodo le parti si impegneranno in incontri commerciali e in eventi condivisi per rinsaldare i rapporti.

Colpito da scrupoli di coscienza, il marinaio Golkarg Ekerson chiede al Capitano di poter incontrare il Gran Maestro Hickaru PhoenixFlame per convincere i Cavalieri dell’Alba ad arrendersi e pagare la Ciurma del Teschio per essere lasciati in pace. I due si incontrano presso il Monastero, ma i Cavalieri sono decisi a non arrendersi.

**Feste e Cerimonie**
Ad Amon si concludono le commemorazioni per Le 21 Lune con un’imponente caccia cerimoniale nelle terre orchesche, dopo momenti di preghiera e ricordi per il Re e i 50 Legionari di Frontiera.

I Corsari organizzano una nuova grande edizione della Festa del Grog, dove invitano tutta Ardania. Si organizzano giochi, sfilate e una caccia al tesoro, con ricchi premi e succulenti banchetti.

La tradizionale festa della Vendemmia a Loknar è allietata da uno spettacolo pirotecnico allestito da Torgrim Musonero e Bogardan.

## Dodecabrullo – Ritrovo di Falil Garil
**Eventi**
La minaccia dei Lantar e dei Deva logora Rotiniel. I Rotinrim Aegon Athelas, Yoridyon e Laith En’Loke e Taras Di’Hor, continuano ad essere infiltrati presso il Covo del Tasso, scoprendo informazioni vitali per cercare di respingere l’invasione. I Decadentisti sono divisi in quattro gruppi ed è necessario recuperare delle chiavi per raggiungere il nascondiglio della Matrona. Rotiniel intraprende delle missioni per cercarle, ad alcune di esse si uniscono anche i Valinrim. Dopo l’ultima missione di recupero, Rotiniel e Valinor si riuniscono per discutere sulle mosse successive.

Dopo mesi di studio e preparazione a Falil Garil, i maghi ardani sono pronti per il rito che distruggerà le torri magiche. Per la grande occasione HammerHeim apre le porte a tutta ardania consentendo l’ingresso in città anche ai loknariani. Il rito ha inizio e la Torre può essere assediata, dopo estenuanti combattimenti, Hamanu viene sconfitto e tutti i partecipanti accolti da Oronis a Falil Garil.

Ad Amon, il Velite Morgan Priston studia un rituale arcano che garantisca la sicurezza nei cunicoli, ed eventuali crolli, da affiancare all’attività di demolizione della chiesetta oscura che l’Impero intende abbattere, nelle terre oschersche. Il rituale, affiancato dai Templari, ha successo, ed iniziano i lavori per la costruzione di una torre militare di avvistamento.

Grandi lavori anche al Monastero per la creazione delle nuove statue degli dei mentre continua la costruzione della strada che dall’Orus Maer condurrà a Nuran Kar.

A Tremec, intanto, l’allevatore sultanale Azael Kamal con Jamakh Al Qadir, riesce dopo anni di tentativi, nell’impresa di far accoppiare il sauro del sultano. Nasce così un destriero dei deserti a cui verrà dato il nome di Cavalcadune.

**Accordi e Proclami**
Il popolo della montagna, scosso dai recenti dissapori con Helcaraxe cerca di rinsaldarne l’amicizia affrontando insieme una spedizione. Una malattia diffusa dal barone Von Kessel indebolisce i presenti, e la disorganizzazione generale della truppa nordica porta ad una feroce sconfitta che lascia sul campo morti e feriti. L’esito della caccia inasprisce ulteriormente i rapporti. Anche i rapporti con i Corsari tendono al peggio, accorgendosi della mancanza di una Tullin Kir, infatti, gli djaredin si recano a Tortuga dove trovano la barca ancorata. Sembrano migliorare invece, i rapporti con la ciurma del Teschio nonostante il bando di Kendra e Iulian dai territori degli djaredin sia ancora pendente.

**Feste e Cerimonie**
Gli eldar di Valinor, quelli che vengono salvati dalla morte accorsa nelle profondità di Tiond, cercano il perdono dai Valar e dai propri fratelli per quanto accaduto nella Sacra Foresta. Numerose cerimonie vengono indette a tale scopo. i Valinrim si recano a Rotiniel per svolgere una cerimonia insieme ai propri fratelli per riottenere la loro benevolenza e supporto.
