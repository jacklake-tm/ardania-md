# Anno 282
## Postapritore – La sconfitta dei Deva
**Eventi**
Lo scontro finale contro i Deva è alle porte, tutti i regni e i gruppi di Ardania partecipano ad una lunga riunione presso il Monastero per definire accordi e strategie per l’offensiva contro gli invasori. Assenti gli amoniani estromessi per le azioni poco chiare del console Isilwhen de Jade che di fatto, per volere dell’Imperatore Valorium Darkbane, viene destituito da ogni suo ruolo e privilegio proprio a causa di decisioni prese ed azioni commesse che hanno messo a repentaglio la sicurezza della Guerriera e dell’intero continente umano favorendo i “Deva”; sospettati di aver in qualche modo favorito i nemici, vengono esclusi anche Corsari e Qwaylar.
Intanto fervono i preparativi per il grande attacco finale contro la minaccia dei Deva, il 30 Postapritore tutti i regni di Ardania ad eccezione di Amon, Corsari Scarlatti e Qwaylar, combattono uniti per l’ultimo grande scontro sull’isola Penitenziario Umano dove i Deva hanno costruito la loro roccaforte. Lo scontro vede vincitore il popolo ardano nonostante le numerose vittime, tra queste il comandante delle guardie di Loknar Smeraldo Von Derit.
I tremecciani, attraverso un complicato meccanismo di carrucole e lama riescono ad estirpare il Grande Banano precedentemente seminato nella jungla dalla tribù Qwaylar.

**Atti e Incontri**
Dopo gli strani furti che hanno coinvolto varie biblioteche ardane e le numerose aggressioni da parte di folli stregoni che si facevano chiamare Maghi del Sangue, di strane creature magiche e Golem di Sangue, viene indetto e si svolge a Loknar un incontro aperto a molti regni per il reciproco scambio di informazioni.
In seguito al furto della tullin Grontdrengi ad opera di parte della Ciurma Scarlatta, il popolo djaredin chiede un incontro ai Corsari presso l’avamposto nanico di Crag Grigor. Il Primo Ufficiale Kendra Aishtar e il Corsaro Iulian Skelter ammettono il furto della chiatta e di conseguenza, le alte cariche djaredin chiedono una punizione. Il Capitano Malasorte bandisce Kendra Aishtar e Iulian Skelter dalla Ciurma e pone su di loro il Marchio Nero, dando loro un termine per abbandonare l’isola. I due tuttavia, chiedono e ottengono nello stesso giorno un incontro col Governatore Edward Morgan, convincendolo a rimuovere il bando da Tortuga e a concedergli di fondare una nuova Ciurma. Kendra Aishtar e Iulian Skelter vengono banditi dal Regno di Djare. Il Capitano Malasorte decide di degradare i due a mozzi seduta stante e di lasciarli nell’avamposto. Dopo essere riusciti a fare ritorno a Tortuga, Kendra e Iulian lasciano la Ciurma Scarlatta.
Durante la prima riunione della nuova Ciurma, i marinai decidono di darsi il nome di “Teschi”. Contestualmente, scelgono Kendra Aishtar come loro Capitano. Ace Tavington viene nominato Quartiermastro, Iulian Skelter Ufficiale d’Artiglieria e William Istarion Sicario nonché guardia personale del Capitano.
Anche Valinor vede la nascita di un nuovo gruppo, viene infatti emanato un editto che annuncia e sancisce ufficialmente l’istituzione dei Machtar Yàraron. Il Concilio di Valinor assegna a tale ordine la protezione e gestione di Ilkorin. La Sua guida e difesa è assegnata a Fingon Narquelie le cui attività saranno supervisionate dal Minya Angwar (Primo Grifone) nonché Drago della Cenere di Valinor, Kel’dhar del casato Ithylrae.

**Feste e Cerimonie**
Mentre la minaccia Deva diventa sempre più pressante, in vari luoghi di Ardania si celebrano riti e commemorazioni:
Ad Amon si festeggia il Postapritore cromita con tornei e celebrazioni, Ianril Tonan si fregia del titolo di Campione di Lotta Amoniana.
La Tribù Qwaylar organizza una festa in onore dello Spirito Xochipilli, Gioia di Mawu e Spirito delle Storie. I Corsari Scarlatti e la neonata Ciurma del Teschio si riuniscono assieme alla tribù attorno al Grande Fuoco per raccontarsi storie passate di ognuno dei gruppi.
A Kard Dorgast viene commemorata Dera, in quest’occasione vengono bruciati tomi e artefatti magici. Nello stesso periodo, nel giorno dell’anniversario dell’Esodo, alla presenza del sovrano, il Djare Thorreg Gridopossente, vengono commemorati i Djaredin caduti.

## Forense – La riconquista di Kard Dorgast
**Eventi**
I Djaredin decidono di riprendersi Kard Dorgast, ormai da troppo tempo assediata dagli Illithid. Con l’aiuto di Khamzan l’esploratore e degli amici del Nord, scendono nei cunicoli pronti alla battaglia. Viene scavata e trasportata molta roccia fino a costruire una grande e alta muraglia finché la parte sud-est della città viene liberata mentre l’armata djaredin è in grado di mantenere il controllo della situazione. Ora è tempo di progettare la ricostruzione e riprendersi anche il resto.
Intanto in superficie i membri della tribù qwaylar scoprono di fare tutti lo stesso sogno in cui un uomo nero corrompe le fonti d’acqua della jungla; cercando di decifrarlo si recano a Kaniga Wata dove Wanjala, il Wakan Pochteca, racconta quanto accadde anni prima nella Grotta Sacra di Naa’har. Grazie all’aiuto degli amici di Tortuga, Ramjalar e druidi della Quercia, I Qwaylar riescono a purificare la fonte della corruzione su un’isola corrotta dall’ uomo nero dopo una lunga battaglia. Dopo la grande vittoria, Kinyesi si dichiara Tlatoani di Timata Ora e assume il nome di Spire Nere.

**Atti e Incontri**
All’isola Sorella di Derit avviene un incontro molto teso tra Loknariani e Valinrim in cui i primi chiedono chiarimenti su alcune scelte effettuate a discapito di Loknar. Le spiegazioni non sono soddisfacenti così il rapporto tra i due popoli viene irrimediabilmente incrinato. Seguiranno schermaglie dei loknariani nei territori elfici e i Loknariani ottengono un bando da Valinor.
Numerose riunioni e incontri si tengono tra tutti i popoli per scambiarsi le informazioni su quanto accade nelle biblioteche e poterne comprendere il significato.
Amon assegna Cheshire e Bosco Vecchio alla supervisione dell’Ordine della Quercia a cui farà seguito un rituale di purificazione.
Il nord emana un bando nei confronti di tutti i tortughesi.

**Feste e Cerimonie**
I Deva sono stati finalmente sconfitti e in tutta Ardania si festeggia la pace ritrovata. Hammin e Cavalieri organizzano una cerimonia di ringraziamento agli dei seguita da un banchetto presso il Trivio.
I druidi dell’Ordine della Quercia festeggiano il tradizionale Imbolc alla baita delle Terre Selvagge e lo Yule nel Doriath mentre a Tremec viene organizzata una caccia al tesoro in occasione della festa della Fertilità. Cavalieri e Guardiani del Tempio celebrano Awen mentre a Rotiniel si svolge la festa della Purificazione.

## Macinale – Nuove alleanze
**Eventi**
Gli strani accadimenti nelle biblioteche ardane continuano, anche gli Yuka sembrano interessarsi alla vicenda intrufolandosi nella biblioteca di HammerHeim e al Monastero. I tremecciani, vista la loro vicinanza agli Yuka, scelgono di investigare per conto proprio incontrandosi con gli stessi in cerca di informazioni.
Nella jungla intanto, quel che resta del Grande Banano parla attraverso il suo spirito alla tribù qwaylar raccontando di come i tremecciani abbiano tentato di estirparlo. Nel mentre un gruppo di abitanti dell’Oasi sopraggiunge e si verifica uno scontro violento che vede i qwaylar vittoriosi. La tribù, con l’aiuto dei druidi dell’Ordine, compie un rito nella jungla con la speranza di invertirne il processo di desertificazione.

**Atti e Incontri**
Valinor, preoccupata dalle scorrerie loknariane nei propri territori, cerca di contattare il saggio Hisie di Winyandor.
Djaredin e Loknariani, incontratisi a Nuran Kar, stipulano un accordo verbale di neutralità mentre viene decretata, da parte dei Djaredin la fine dell’esodo. I rapporti tra Loknar e la Ciurma del Teschio divengono più stretti.

**Feste e Cerimonie**
Finalmente sollevati dalla minaccia Deva, tutti i popoli ardani commemorano i propri defunti: la Chiesa Vashnaariana di Loknar, dopo la veglia funebre di Smeraldo Von Derit, organizza una cerimonia sul luogo della battaglia , nello stesso giorno i Cavalieri dell’Alba e gli hammin ne organizzano una parallela presso il Monastero.
I druidi dell’Ordine della Quercia celebrano il tradizionale Eostare sull’isola dei Draghi, viene concessa la presenza ad alcuni ramjalar.
Nella liberata Kard Dorgast si tengono i festeggiamenti per Berzale mentre il clan Freddalama viene riunito.
A Helcaraxe si svolge il tradizionale Aengus Blot.
Non mancano occasioni di festività mondane: a Rotiniel i tremecciani vincono molti premi per le migliori maschere della Festa dei Folli, mentre a Nosper si festeggia il compleanno del Generale Darius Aetides.

## Adulain – Bagliori nel cielo
**Eventi**
Gli hammin si recano in esplorazione al Tempietto di Damnogoth infestato dagli Yuka, sul posto anche i Cavalieri. Gli strani bagliori nei cieli, riconducibili secondo i loknariani ad attività Yuka portano Loknar con Timata Ora e Ciurma del Teschio, a ritrovarsi nello stesso posto. I loknariani ammettono di essere disposti a condividere le loro informazioni a patto che i Cavalieri lascino il posto, ne nasce una disputa seguita da un violento scontro che vede decimati i Cavalieri ad opera di Loknar, mentre gli Hammin assistono inermi. Gli stessi Yuka e gli Adepti del Sangue del Damnogoth vengono abbattuti dalla furia di Loknar. Durante la discussione successiva si ode un boato provenire dal covo degli Yuka: gli hammin, i loknar e tutti gli altri attraversano il portale per Nut dove distruggono il congegno che generava i fasci di luce.

**Atti e Incontri**
La Ciurma del Teschio delimita la zampa a nord ovest della Tortuga con delle palizzate e delle trappole, prendendo di fatto possesso del territorio. Chiede quindi al Governatore di poter costruire un covo e dei moli in quella zona e Morgan acconsente, dando il via alla costruzione dell’edificio.
I loknariani tentano di definire la natura dei loro rapporti con gli altri popoli ardani incontrandosi con Tremec per discutere il loro avvicinamento ai qwaylar e con Helcaraxe nella speranza di avere un confronto teologico che però non avrà seguito. L’Ordine dei Cavalieri dell’Alba intanto offre ufficialmente il proprio supporto armato a Valinor contro Loknar.

**Feste e Cerimonie**
Festeggiamenti a Ilkorin per l’apertura della locanda “L’antro del Bosco”. Sempre nel Doriath, a Ondolinde, l’Ordine della Quercia e Rotiniel vengono invitati ad una cerimonia presso la Sala dei Ricevimenti come ringraziamento per averli supportati contro Loknar.
A Tremec si tiene il tradizionale torneo del Gran Babbuino che vedrà il babbuino più forte sedere a fianco del Sultano per proteggerlo fino alla morte. Fadil Kyodrum vedrà il proprio babbuino aggiudicarsi l’onore ottenendo così il titolo di Allevatore Sultanale.
Intanto la tribù Qwaylar non dimentica i torti subiti si cimenta in uno dei riti più cruenti e vendicativi della sua tradizione: il rito di Kamatayan. Le teste dei Tremecciani, recuperate nello scontro avvenuto a Macinale, vengono usate nel rito per maledire le anime e i corpi dei loro proprietari.

## Madrigale – La scomunica d’occidente
**Eventi**
Mentre fervono i preparativi per l’annuale festa della Rinascita, nel Sahra’kbar viene avvistato un sauro allo stato brado inseguito da decine di Assid. I tremecciani riescono a salvarlo e riportarlo nelle stalle sultanali insieme con lo storico esemplare del Sultano.

**Atti e Incontri**
In seguito alle vicende accadute a Damnogoth, i Cavalieri proclamano il disconoscimento della chiesa di HammerHeim.

**Feste e Cerimonie**
Nel continente umano, per quattro giorni, lungo l’intero mese, Amon festeggia la stagione e il mese dedicato alla dea Althea con competizioni artigianali, la giostra amoniana, gare e tornei, fino alla serata conclusiva con un grande spettacolo pirotecnico ad opera dei Djaredin.
Anche nel Doriath, in un luogo sicuro di Tindunan si celebra una festa accessibile solo agli Eldar, in onore del drago di Smeraldo.
Nelle Terre Selvagge, a Tremec viene officiato il rito della Rinascita in onore di Lostris. Dopo la benedizione delle vestali si dà il via alla festa più pazza dell’anno, centinaia di saltimbanchi, giocolieri, fachiri allietano la nottata all’insegna di spettacoli e droghe a fiumi. La cerchia dei Visir organizza il tradizionale Palio sui Lama che vede vincitore Nadhir Kamal, che potrà così fregiarsi del titolo di “Malik Al Mulal” Re dei Lama, e proporre il nuovo prezzo per la Raya.
Tutti i tre continenti sono toccati dalla Benedizione Itinerante da parte dell’Ordine della Quercia ed eseguita dai tre Gran Druidi, la Festa conclusiva di Beltain si tiene nella baita delle Terre Selvagge.
Infine, nella speranza di contrastare la desertificazione e di riportare la Jungla al suo posto, Najwa e la Tribù di Timata Ora compiono un grande rito a Mami Wata, Spirito dell’Acqua, affinché torni vita e vegetazione dove ora è solo sabbia.

## Granaio – La conquista di Bosco Vecchio
**Eventi**
L’isolamento politico seguito alle vicende dei Deva si fa più pesante per Amon mentre Loknar invade Bosco Vecchio. L’imperatore invia una truppa fidata che però non riesce a farsi valere, Bosco Vecchio diventa così territorio Loknariano.
A Tremec intanto il Gran Visir emette una fatwa nei confronti dei Bakr che saranno d’ora in poi un Harais Assid bandita dall’Oasi e nemica del Sultano a causa del loro tradimento verso i figli dell’Oasi, prima drogati e poi catturati in una grotta nelle profondità del Kamikush.

**Atti e Incontri**
I Cavalieri e la Chiesa di HammerHeim si incontrano per chiarire le questioni di Damnogoth.
Il Capitano e l’Artigliere della Ciurma del Teschio si recano presso la Caserma di Hammerheim per incontrare il Consiglio Reale e chiedere di rimuovere il bando pendente su di loro, così da poter costruire un rapporto col Regno. In alternativa, i due minacciano velatamente ritorsioni da parte della Ciurma. Gli stessi riescono ad ottenere da parte dello Jarl di Helcaraxe Thorgad Valdarsen, la rimozione del bando dalle terre del nord. L’alleanza difensiva tra i Teschi e Loknar viene ufficializzate.
Un altro bando decade e la Stirpe Nera dell’Oasi di Tremec potrà tornare a calcare le terre del Doriath del Nord.

**Feste e Cerimonie**
HammerHeim omaggia Oghmar e Danu con due cerimonie in loro onore che vedono numerosi fedeli partecipare. Ospiti anche gli Elfi di Valinor e i druidi dell’Ordine.

## Lithe – Calma apparente
**Atti e Incontri**
Mentre i CdA offrono il loro aiuto ai sacerdoti di Althea di Bosco Vecchio, nello stesso si tiene un incontro tra Loknar e lo Jarl. Si gettano le basi per una tregua dopo la lunga guerra per le Augak. Loknar riconosce l’autorità di Helcaraxe sulle isole in cambio del libero accesso alle stesse. Ha fine così il bando dei Loknariani dalla Baronia e dalla città. Solo i Chierici di Vashnaar non potranno accedere all’interno della città.
Alla luce dei nuovi confini geografici con la conquista di Bosco Vecchio, Loknar incontra HammerHeim e Rotiniel per chiarire la propria posizione.

## Antedain
**Atti e Incontri**
Una missiva da parte del Primo Consigliere di Hammerheim Darius Aetides comunica al Capitano che il Consiglio Reale delle Westlands ha rigettato la richiesta della Ciurma di rimuovere il bando pendente su Kendra Aishtar e Iulian Skelter.

## Solfeggiante – La ripresa di Amon
**Eventi**
Il Grande Banano è ormai irrimediabilmente distrutto dai Tremecciani, per dare una nuova casa al suo Spirito, la tribù di Tiamata Ora costruisce un enorme Totem in cui ogni spirito è rappresentato e che ora si erge a difesa di tutto il villaggio.
Gli hammin, durante una spedizione nella valle dei Drow, si imbattono in uno strano albero pulsante oscurità che debilita chiunque si trovi nelle sue vicinanze accecandolo. Nel corso di un’altra spedizione hanno inizio le schermaglie con la Ciurma del Teschio.

**Atti e Incontri**
Ad Amon la civis Victoria Ek viene incaricata dal Senatore Sten di porre attenta valutazione circa l’adeguatezza, nel moderno scenario Sociale et Politico dell’impero, dello Statuto Templare corrente ed eventualmente proporre al Senato adeguamenti. Viene nominato il Legionario Merkaba come unico referente dell’Impero per le recenti questioni legate alle azioni della popolazione Juka e loro misteriose alleanze arcane.

**Feste e Cerimonie**
In uno dei mesi dedicati a Danu si celebrano molte feste in tutto il continente umano: ad Amon si organizza la Festa del Mare e delle Stelle, ad HammerHeim si celebra Danu nel suo Tempio. Helcaraxe festeggiano la Fruhav celebrando la Signora dei Flutti con una regata.
Lo Spirito della sacra montagna e della terra Mami Tata viene festeggiato a Timata Ora dalla Pochteca Najwa.
Al Monastero viene offerto un grande banchetto in occasione del compleanno del Gran Maestro Hickaru Phoenix Flame.

## Orifoglia – Il crollo della Splendida
**Eventi**
Un violento terremoto colpisce HammerHeim. I Martelli Dorati, celeri sotto gli ordini dei propri superiori, ordinano alla cittadinanza di abbandonare ogni cosa e lasciare la città per recarsi sulla terraferma. Un manipolo scelto, guidato dal Comandante Aetides, corre in soccorso delle Guardie Reali a scorta di Sua Maestà, per assicurare Re Morgan in un alloggio di fortuna approntato presso la locanda del Grifone d’Oro.
Il Consiglio Reale chiede ai cittadini in forze di aiutare la ricostruzione. Legname e pietra si rivelano necessari per erigere una tendopoli, oltre alla previsione di una messa in sicurezza di alcune parti della capitale. Viene aperta la miniera di Forte Zefiro per le operazioni.
Nei primi giorni di emergenza, aiuti da parte dell’Oasi di Tremec, dei Cavalieri dell’Alba e della Guerriera giungono alla tendopoli, portati dai rispettivi rappresentanti e simpatizzanti.
Dopo le sconfitte subite a Damongoth, gli Adepti del Sangue cercano una nuova strategia. Avvicinano i Ramjalar offrendo informazioni interessanti in cambio di un loro aiuto nel ritrovamento di un tomo magico di fondamentale importanza per le loro ricerche, finito nelle mani dei Djaredin.
I rapporti tra Djaredin e Qwaylar si inaspriscono in seguito all’accusa da parte di questi ultimi, di essersi persi un lupo mannaro sequestrato dagli Illithid, nonostante sia stato poi recuperato e affidato alle cure di Pamba Naa.

**Atti e Incontri**
Nuovi accordi tra Amon e la compagnia dello Scrigno d’Oriente, in seguito alla regolarizzazione della posizione di quest’ultima viene sancito lo svincolo dell’associazione mercantile da ogni appartenenza all’Impero costituendo di fatto, una compagnia esterna.
Cavalieri e Hammin discutono una strategia contro Loknar e la Ciurma del Teschio. Con uno scambio di missive coinvolgono anche i Djaredin accordandosi contro i pirati.
I Djaredin intanto concedono ai Tremecciani l’affitto di un tratto terminale del cunicolo ad Ungor Dum.
Hammin e druidi dell’Ordine si incontrano per definire i loro rapporti e discutere di un certo cristallo. Gli stessi druidi incontrano i Ramjalar per rinsaldare la loro amicizia con racconti di vecchie storie attorno al focolare.
I Qwaylar invitano i Cittadini di Loknar a passare tre giorni al Villaggio di Timata Ora in cui si organizzano feste e giochi. Al termine di queste tre giornate, viene sancita l’alleanza tra Timata Ora e Loknar che prenderà il nome di “Patto Nero”.

**Feste e Cerimonie**
A Ondolinde delegazioni dalla Perla, del Monastero e rappresentanti dell’ordine della Quercia commemorano insieme ai valinrim l’Argur Airina in occasione dell’inaugurazione del suo ritratto che verrà esposto nel museo. Il Doriath vede anche l’inaugurazione della locanda “La Regina Ubriaca” a Rotiniel in occasione della “Limpe Runya” (“Nettare Ambrato”), la festa della birra Telera. Nella stessa sera si svolge il torneo di lancio dei pugnali che viene vinto dal Mezz’Elfo Aegon Athelas della Perla.
Mentre a Loknar si svolge la consueta Festa della Vendemmia con giochi e cacce al tesoro, Cavalieri e Amoniani cercando di infastidire distribuendo strani volantini satirici sulla festa.
I druidi dell’Ordine festeggiano l’Alban Elued presso la baita delle Terre Selvagge, in tale occasione si svolge la gara di pigiatura vinta dal valinrim Thauron.

## Nembonume – La ricostruzione della capitale
**Eventi**
HammerHeim concentra i suoi sforzi sulla ricostruzione della città, un potente aiuto viene da parte dei maghi dell’accademia. Gli sforzi congiunti della cittadinanza e degli ordini, sublimati nelle figure della Sacerdotessa Freya De Leonard e dell’Apprendista arcano Zellentarion DeShain, culminano nella scrittura ed esecuzione di un duplice rito, dapprima divino (invocando i Giusti, ma in particolar modo Oghmar) e poi arcano, utile a imprimere il progetto del costruttore Jacques in un manipolo di Elementali della Terra evocati tramite il flux. Le evocazioni, a rito ultimato, si affretteranno verso la capitale e cominceranno immediatamente i lavori.
Mentre i Djaredin esaminano il tomo magico ritrovato e confermata la sua natura insidiosa, i Ramjalar chiedono un incontro per carpirne qualche informazione per poi decidere come utilizzarla. Nonostante i tentativi di condurre il discorso sull’argomento da parte dei raminghi, i nani non lasciano trapelare nulla circa il tomo che sta cercando il Conclave del Sangue.

**Atti e Incontri**
Valinor, ancora sotto la minaccia delle schermaglie loknariane, subisce svariati attacchi da figuri che si accompagnano ad aracnidi confermando i sospetti che il culto dell’Invidioso non sia mai stato del tutto debellato.
Ad Amon viene riaperta l’Oghmalia, luogo di studio e di ricerca. Nella sera della riapertura il Legionario ed Arcanista Merkaba dona e mette a disposizione di tutti un prezioso telescopio per studiare gli astri del cielo.

**Feste e Cerimonie**
La famosa locanda “La Tana dei Leoni” viene riaperta ad Amon. Nelle terre innevate si svolge il Torneo del sangue, mentre nell’assolata Tortuga la Ciurma del Teschio organizza un’asta in Piazza della Misericordia alla quale partecipano molti popoli di Ardania.
I druidi dell’Ordine celebrano il Samhain e partecipano al rituale anti-desertificazione della jungla dei Qwaylar.
In seguito al terremoto occorso nella capitale, la Sacerdotessa Freya De Leonard riunisce il popolo in una preghiera per i caduti, presso la costa a nord della tendopoli; viene bruciata una pira simbolica per tutti i morti che non sono stati potuti estrarre dai crolli.

## Dodecabrullo – Il dolore di Valinor
**Eventi**
Gli attacchi ai Valirinrim da parte di Loknar e di seguaci di Luugh non accennano a diminuire, viene realizzata una cinta muraria a protezione del villaggio di Ilkorin.
Il Ninque Sàila Hatanien organizza una riunione di emergenza per discutere su quanto accaduto. Prima che la riunione abbia inizio al villaggio di Ilkorin, il Beriardir Kel’dhar Ithylrae insieme ad un gruppo di Machtar Yàraron e valinrim, hanno pubblicamente dichiarato di non voler più seguire le leggi e i dettami di Valinor, bruciando il sacro Valin davanti agli occhi esterrefatti di molti elda e del Bianco Saggio stesso. Nei giorni successivi viene proclamato il Bando per i traditori e la dichiarazione dello Stato di Allerta. Un ulteriore dispiacere per tutta Valinor è la scoperta che il traditore Kel’dhar prima di abbandonare le bianche mura ha trafugato la sacra lama Karani, spada che si tramanda tra i Beriadir della Splendente. L’Aran scioglie il gruppo dei Machtar Yàraron riportando il villaggio di Ilkorin sotto l’egida di Valinor e dell’Armata.
Ad HammerHeim si concludono i lavori per la ricostruzione, la popolazione può tornare a camminare fra le strade della capitale in sicurezza, senza il timore di ulteriori crolli o danni. Gli ordini guideranno il processo di ritorno alle case. Vige ancora in divieto per gli stranieri di calcare il suolo della capitale.

**Atti e Incontri**
Dopo diversi tentativi diplomatici inconcludenti, Loknar decide di porre un Ultimatum ad HammerHeim per ottenere il libero transito da Bosco vecchio al guado di Denead. L’Ultimatum viene respinto e si apre l’ostilità tra i due regni. Un Forte di HammerHeim viene assediato da Loknar, mentre i Cavalieri accorrono in aiuto degli hammin.

**Feste e Cerimonie**
Il Doriath alle prese con le schermaglie contro i Loknariani si riunisce il ventunesimo giorno di dodecabrullo sotte le fronde del Tulip, il Sommo Sole Thauron offica una cerimonia ai Valar affinché possano concedere maggiore protezione. Anche i toronin della Perla prendono parte alla cerimonia.
Più tardi a Rotiniel si gioca il Torneo dei Regni che vede ancora una volta vincitrice Tremec rappresentata da Kalel degli Al Qadir e Jasim dei Kyodrum.
A Loknar invece viene celebrata la cerimonia per l’ufficializzazione della Teocrazia Loknarian nel nome di Vashnaar. Da questo momento, in onore dell’Oscuro, la tunica di Loknar sarà di colore nero.
A Tortuga i Corsari Scarlatti organizzano una caccia al tesoro aperta a tutti mentre i Teschi celebrano la “Rinascita del Mare”, un rito ideato dal Quartiermastro Ace Tavington in onore alla Dea Danu, presso la sua statua sulla spiaggia di Tortuga, nel corso del quale ogni membro della Ciurma viene spinto con la testa sott’acqua fino a perdere i sensi. Solo chi sopravvive rinasce come Teschio. Questo diviene il rituale d’ingresso nella Ciurma.
Al Monastero si svolge una festa in aiuto dei bisognosi mentre l’ordine della Quercia celebra Yule.
