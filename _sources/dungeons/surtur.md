
# Surtur

La valle di Surtur è il luogo dove la più radicale e più drastica di tutte le morti, la Morte che uccide la morte, ha vinto e si è da sempre manifestata.

A causa di questa ingombrante presenza sono fiorite, dal lato esoterico, una serie di dottrine e, dal lato materiale, interessi delle forze oscure di prenderne possesso e governare le schiere di non morti che vi hanno dimora.

Il motivo per cui l’area è l’epicentro della non-morte, è ignoto.

Che la causa sia il chimismo del suolo, la presenza di un qualche agente patogeno o la volontà di uno dei diversi poteri oscuri chiamati in causa, non fa differenza.

Qualcosa o qualcuno ha agito sulle sepolture che nei secoli sono state disposte nella zona, creando quel contesto adeguato affinché il fenomeno richiamasse diverse espressioni della non-morte.

Spettri, fantasmi, ghoul, scheletri, zombi, banshee, wraith e mummie fino ai livelli più alti di conoscenza e consapevolezza raggiunti da stregoni e lich, tutta la non-morte trova ospitalità nelle profondità del Surtur e si organizza in silenzio per soggiogare la vita.