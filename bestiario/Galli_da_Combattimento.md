Galli da Combattimento
===

Ci sono luoghi su Ardania dove si dimostra il coraggio e la forza e duellanti agguerriti si affrontano in singolar tenzone fino all’ultimo sangue. Ci sono avventurieri hanno costruito una fortuna scommettendo su un contendente e si dice che intere casate abbiano sperperato le loro ricchezze sbagliando campione.

Si narra di campioni leggendari, usciti indenni da decine di duelli, che hanno visto il loro cimiero macchiarsi del vermiglio del sangue degli sconfitti. Si favoleggia di femmine che han concesso i propri favori a tali campioni.

Negli scantinati degli edifici di ogni città o di ogni villaggio ci può essere un’ arena o un pollaio…. perchè di questo si tratta, combattimenti fra galli!

Su Ardania è possibile allenare al combattimento i galli e dopo ogni duello verificare quanto il proprio animale ha appreso o quanto invece ha perso. Può accadere che il perdente si ritrovi con un pollo spennacchiato, buono per il brodo. Ma il campione invece alzerà la cresta e nei prossimi duelli sara piu difficile batterlo e il cuore di tutte le pollastrelle del regno batterà per lui.


**Galli**
Sono i più forti del pollaio e con lo sguardo terrorizzano l’avversario e fanno tintinnare le monete nelle tasche degli astanti.

**Galline**
Alcune sono guerriere nate o forse è così che le pensano quelli che non si posson permettere un gallo e che alla fine si consolano con l'”uovo della vergogna”

**Quanto costano?**
Tutti questi combattimenti portano il gallo ad acquisire esperienza e, addirittura, ognuno ha le sue statistiche di vittorie, sconfitte e penne perse in combattimento! Ovviamente tutto questo alza il prezzo del vincitore.

Una volta insegnata l’abilita’ “combattimento” (Per maggiori dettagli vedere nella sezione guida ai pet), i galli acquisiscono punti anche combattendo fra loro.