# Giganti

I giganti combinano la grande taglia con una forza ancor più grande, il che conferisce loro una capacità di seminare distruzione su qualunque cosa si pone sul loro cammino. Sono considerati stupidi, ma molti non disprezzano l’uso della magia. Di Giganti ce ne sono di diversi tipi, ma i più conosciuti e presenti sono gli Ettin, i Titani, Gli Ogre e i Ciclopi. Il luogo dove si raccolgono la maggior parte di queste maestose creature è il Nord della Foresta di Triskele nelle terre selvagge.



## Ettin


La caratteristica principale di questi giganti sono le due teste che troneggiano sul corpo. Sono alti circa tre metri e sono dotati di una grande forza e di piccole
ma fastidiose capacità magiche. Il loro corpo è molto muscoloso e protetto da vari strati di grasso, il che gli consente di vivere ovunque. Non ci sono zone precise in cui trovare Ettin, ma amano le foreste e i dungeon. Comunque una grande concentrazione di questi esseri può essere trovata nelle terre selvaggie. Molto simili agli Ettin sono i Giganti delle nevi, giganti che vivono in zone freddissime e dotati di una grande resistenza fisica. Gli Ettin rispettano il membro del loro gruppo più forte. Il loro sostentamento principale è dato dalla caccia. Di solito il capobranco, il membro più forte e temuto dagli altri, non ha bisogno di cacciare perché sono i suoi compagni a pensare alle sue necessità.

## Ogre


Questi esseri,creature grosse e potenti, vivono depredando e saccheggiando. Spesso sono in compagnia di altri esseri con i quali si alleano per uccidere e distruggere. I loro “compagni di merenda”preferiti sono i Troll e gli Ettin. Gli Ogre, a differenza di altri tipi di giganti amano prendere possesso di ampie zone di cui hanno il completo controllo. Il loro capo, oltre ad essere il più forte è anche dotato di una spiccata intelligenza tattica che lo pone molto più in altro dei sui simili. Anche gli ogre come gli Ettin e i Troll si sono abituati a vivere in zone fredde.

Dopo secoli di adattamento ambientale infatti si sono formati gli Ogre dei ghiacci, molto forti e totalmente immuni al freddo grazie ai loro innumerevoli strati di grasso.

## Titani

I Giganti più temibili sono sicuramente i Titani. Vivono ovunque, Sono dotati di una forza spaventosa e di una conoscenza magica assolutamente fuori dal comune. Infatti questi mostri usano fulmini ed altri potentissimi incantesimi per uccidere o disarcionare i nemici. Sono esseri spaventosi, monocoli, dotati di una grande bocca con centinaia di affilatissimi denti. Non vivono in gruppo. Un Titano ama la solitudine, prende possesso con la forza bruta di una zona e vive li, uccidendo e massacrando qualunque forma di vita lo disturbi.

Come gli altri tipi di Giganti anche i Titani si sono abituati a vivere in zone fredde e glaciali. Tali esseri hanno altre capacità magiche dovute all’ambiente e vengono chiamati Titani dei ghiacci.

## Ciclopi


Molto simili ai titani sono i ciclopi, esseri monocoli di dimensioni e forza smisurati. A differenza dei titani essi sono differenti non solo per la peculiarità di avere un occhio solo, ma per il fatto di avere una scarsa conoscenza magica, compensata da una forza assolutamente fuori dal comune.
Vivono in grandi grotte e in zone umide, preferibilmente vicino ai fiumi, perché amano la frescura e il piacere del riposo lontano dai raggi del sole.

## Troll


I Troll sono tra le creature più presenti in tutta Ardania. Un Troll non conosce la paura, si scaglia senza criterio contro qualunque avversario ed è temuto da tutti gli avventurieri oltre che per la sua grande forza,per il suo incredibile appetito. Nessuno infatti si stupirebbe se si venisse a sapere di un intero villaggio distrutto e dei suoi abitanti mangiati da una di queste terribili creature.

Un Troll può superare i tre metri di altezza. Il suo corpo, di un colore che varia dal grigiastro al verde, sembra scolpito nel marmo ed è ricoperto da innumerevoli cicatrici, segni di migliaia di battaglie. Le sue braccia hanno muscoli che sembran dune del deserto e le sue mani son peggio di palanche. Di solito è armato con martelli da guerra o con altre armi che non sono maneggiabili da nessun essere umano.
I Troll sono diffusi in tutta Ardania, ma molti hanno adattato il proprio fisico e affinato le proprie abilità in base alle condizioni climatiche e ambientali. Vivono di caccia. Non hanno una vera e propria gerarchia, all’interno del branco il più forte è il più rispettato e temuto ed è considerato il capobranco. Di solito si trovano in compagnia di Ettin e orchi, non per scelta, ma per necessità; vivono nelle stesse zone ed hanno imparato a convivere.
Le variazioni di Troll conosciute sono:

### Troll comuni
Foreste, pianure, dungeon. A volte arrivano vicinissimi ai centri abitati per cibarsi di animali e uomini.

### Troll delle colline
Colline, cave e miniere abbandonate

### Troll dei ghiacci
Montagne, zone innevate, terre del nord.

### Troll dei monti
Montagne e grandi catene montuose, selve e foreste che si trovano a grandi altezze.

