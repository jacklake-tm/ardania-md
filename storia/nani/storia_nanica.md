# Storia nanica

**Le Cronache della Battaglia Sanguinosa**

Si afferma che nella più antica sezione della biblioteca dei Djaredin vi siano delle copie di libri chiamati “Cronache della sconfitta sanguinosa”. Questi raccontano in breve di una battaglia che ha decretato la fine dell’antico Regno, dopo una terrificante battaglia contro il popolo elfico. Questo avvenne quando l’uomo posò piede sul suolo d’Ardania, quando gli elfi occupavano entrambi i continenti e questo misterioso popolo soltanto il lato est del regno umano, vicino alle montagne e dentro di esse. All’arrivo dell’uomo questo popolo fiero cominciò a subire i primi furti e fu aggredito da questa nuova razza, che, soprattutto ai primordi, era spinta dallo spirito di sopravvivenza e d’apprendimento. Il popolo dei Djaredin concesse allora all’uomo, che si moltiplicava con velocità sorprendente e viveva pochissimo tempo sulla terra, i segreti dell’architettura in cambio di un’alleanza per scacciare il popolo elfico dal continente. Avvenne allora quello che nel libro è ricordato come “L’accordo silente”. Per più di 100 anni, l’uomo apprese l’arte della forgia e della conciatura. Mentre tutto questo accadeva, si crearono le armi per quella che doveva essere ricordata come “La battaglia delle generazioni”. L’antica arte però era potente e le alte sfere dell’Ordine dell’antica Via sapevano che presto (secondo la vita degli elfi) si sarebbe verificato lo scontro che avrebbe portato all’estinzione uno dei due popoli, se non di quello umano. Sapevano anche che i Djaredin erano divisi in clan e soltanto uno di questi premeva affinché si giungesse ad una guerra senza accordi. I Tremil. Giunse allora dal primo condottiero degli umani un ambasciatore del popolo antico, prendendo accordi con la razza che aveva già da qualche tempo popolato più di quanto si potesse prevedere il continente nella parte ovest, fondando piccoli villaggi ovunque. Nel nome dell’Oracolo dell’Ordine dell’antica Via, l’elfa ricordata nel libro come “La dama bianca”, patteggiò con gli uomini la partenza degli elfi dal continente, ed un aiuto per la costruzione di nuovi posti dove vivere, promettendo aiuti nel caso di carestie.

Il tutto a patto che il giorno della battaglia nessun umano si presentasse alle porte delle loro città. Gli elfi cominciarono a partire nella maniera più segreta possibile, ma un esodo non può essere nascosto agli occhi di tutti, ed i Tremil fecero credere agli altri clan che il motivo della ritirata fosse una fuga dovuta al timore della sconfitta. Nei giorni seguenti tutte le truppe dei Djaredin si ammassarono a ridosso delle città elfiche, ma nessun umano fu visto. Soltanto il condottiero degli uomini si recò dal Re dei Djaredin e gli donò la vita in cambio dello scioglimento del patto. Gli umani non erano un problema al momento, poco progrediti e facili prede, quindi gli Djaredin si concentrarono sulle città. Nel momento nel quale fecero irruzione nelle mura, si accorsero che gli elfi durante l’assedio avevano distrutto tutto quello che le mura contenevano, partendo in massa e lasciando ad affrontarli soltanto L’Ordine dell’antica Via ed un reggimento di arcieri. La battaglia fu terrificante, poiché i Djaredin utilizzavano l’acciaio, mentre gli elfi principalmente la magia e terminò con la resa dei Djaredin, decimati sul campo di battaglia. A quel punto L’ordine rimase a vegliare sulle ultime partenze e a riportare i prigionieri alle loro case nelle montagne. Dopo aver raccolto tutta la popolazione rimanente dell’impero delle montagne, l’Oracolo dell’ordine entrò in meditazione per trovare una soluzione che portasse la pace su Ardania. Passarono due anni e durante questo tempo gli elfi si avvidero che l’uomo, a differenza dei Djaredin, poteva apprendere i rudimenti della magia. Sembrò allora chiaro che l’Oracolo dovesse separare le due razze, per evitare che in futuro queste si associassero nuovamente ai danni del popolo antico. Ordinò quindi una deportazione di tutto il popolo del regno di Djare presso un isola sperduta, e sigillò le loro grotte con magie ad oggi perdute, facendole divenire nuovamente piena montagna. Nessuno poteva liberare il popolo basso. Gli umani ignoravano la navigazione, come il popolo delle montagne. Per di più i sigilli dell’isola non potevano essere rotti dai Djaredin, che ignoravano l’uso della magia.

Sedati gli ultimi conflitti ed uccisi tutti gli ultimi facinorosi, la deportazione coinvolse tutta la parte più pacifica dei Djaredin che avevano subito il conflitto, più che viverlo. La pietà degli elfi risparmiò allora due popoli, al prezzo di dimenticarne uno… per sempre. Il popolo di Djare vide tutto questo con occhi velati di odio, e non comprese la pietà degli elfi, dei quali da quegli antichi giorni ha giurato di vendicarsi. Quando tutti gli elfi furono alle loro case, la magia dell’antica via aveva eliminato anche le ultime spoglie degli antichi reami di Djare e degli elfi dal continente umano. Partirono allora anche gli ultimi elementi dell’Ordine dell’antica Via, unico custode dei segreti di ciò che avvenne dopo la battaglia e durante essa. Quella che passò alla storia elfica come “La battaglia delle generazioni”, e di quella Djarense come “La sconfitta sanguinosa” fu descritta in maniera minuziosa agli elfi, ma annettendo il particolare che tutti i Djaredin erano morti nello scontro e che un cedimento delle loro grotte, dovuto alla carenza di mano d’opera adulta, aveva ucciso le ultime rimanenze dei vari clan che avevano rifiutato di uscire dai profondi nascondigli. Nessuno mise in dubbio le parole dell’Oracolo, come era consuetudine, poiché custode della verità. Nel mentre gli elfi erano stati guidati saggiamente dalla bianca dama, che rimase al potere consigliata dall’Oracolo e dagli ultimi suoi otto seguaci. Dopo di questo, i Djaredin non seppero più nulla del mondo della luce, e cominciarono la loro nuova avventura nel buio.

Crearono la loro nuova storia, preparando una nuova ascesa per il loro glorioso popolo guerriero.