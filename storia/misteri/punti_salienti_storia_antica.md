# Punti Salienti della Storia antica

- 46980 C.I. – L’antico impero arriva al culmine del suo splendore. Tutto è gestito dalla pacifica mano di Gryeden l’augusto. Le razze deboli vengono aiutate a crescere, le razze forti vengono educate ad incanalare la loro prestanza verso quel che è ritenuto giusto. Vengono fondate colonie in tutta Ardania.
- 30214 C.I. – Dopo millenni di opulenza i Tylerian (“signori delle scienze”) decidono di ampliare i propri orizzonti verso gli altri mondi visibili. Vengono costruiti i Dedenjam verso i tre pianeti conosciuti ed il Nut.
- 30112 C.I. – Vengono completate tutte le spedizioni verso i pianeti visibili con enorme successo, soltanto quella verso l’Ettanien termina rovinosamente. Si da la colpa alla chiusura improvvisa del portale che ha condannato a morte certa gli esploratori.
- 30111 C.I. – Diviene l’anno chiamato “dei draghi”. Il cielo si riempie di draghi che attaccano in gran numero le forze degli Yiu. Si reputa che ci possa essere una connessione tra l’avvento dei draghi e la fallita spedizione su Ettanien.
- 30105 / – 20067 C.I. – vengono ricordati come gli anni dell’Oppressione. Gli antichi costrinsero le razze a sottomettersi per paura che l’attacco dei draghi li avesse fatti passare per deboli. Molte razze si estinsero sotto il gioco degli Imperatori del terrore. Sopravvissero soltanto le razze non ritenute pericolose per il futuro.
- 20065 / – 20002 C.I. – Questo è il periodo denominato “I 61 fiori di tomba”. Gli antichi costruirono i 12 portali e cominciarono l’esplorazione per primi nei portali che conducevano agli 8 Luoghi. Successivamente per due anni, conquistarono e sottomisero le creature al di là dei portali per i 4 diversi Argenjaly .
- 20001 / – 19999 C.I. – Il popolo di Djare giunge su Ardania e crea il suo primo insediamento nelle montagne del continente Est dell’antico impero.
- 19998 / – 16298 C.I. – Le Guerre dei Portali. Nel -19466 viene distrutto l’ Argenjaly chiamato Grulland (“delle creature a forma di maiale”). Nel -18347 viene distrutto l’ Argenjaly Fresnocte (“dei morti che pensano”). Nel -17012 circa, l’uomo fece la sua comparsa su Ardania. In questi 2700 anni gli stessi Dei, utilizzando l’insieme degli elementi presenti nei loro luoghi di origine, si combatterono e combatterono gli antichi. Al termine di questo periodo, nell’anno – 16298 gli Dei chiusero i portali per sempre, rimandando gli Antichi su Ardania e riducendoli ad una pallida imitazione di quello che in precedenza erano.
- 16262 C.I. – Furono anni di assestamento, nei quali gli Antichi si ritirarono nel loro Impero d’ovest per rinsaldare le loro forze. Si crearono le prime lotte all’interno della collettività per decidere il destino del popolo. Acquisirono forza i movimenti Imperialisti e Decadentisti.
- 16261 / – 15356 C.I. – Gli Anni del Mutamento. Gli antichi hanno una crisi comune in seguito ai traumi incredibili subiti, che disgregano quasi la collettività. Tra la volontà di dimenticare gli errori del passato e la consapevolezza di essere un popolo molto diverso da quello che conquistò più mondi, la collettività si ricompone e si rafforza. Viene indetto un consiglio dei Millenari e la decisione è quella di assumere una nuova identità. Per simboleggiare questo cambiamento gli antichi chiamano se stessi “Elfi” (cioè “nuovi”). Il consiglio durò più di 512 anni e istituì anche una nuova forma di comunicazione, la lingua elfica. Tra i popoli (Djaredin e elfi) venne tacitamente accettata la lingua degli uomini come lingua interrazziale.
- 15355 / – 9569 C.I. – Era dell’Assestamento. Gli elfi estendono il loro dominio anche alle colonie umane, mentre gli Djare si insediano sempre più all’interno delle montagne. Insegnano l’arte metallurgica agli uomini e fanno con loro un patto di non belligeranza e di alleanza in caso di conflitto. Cominciano a nascere i primi insediamenti umani stabili, mentre i Djare possono già vantare un impero progredito.
- 9173 C.I. – In seguito alle rivelazioni avute dalla sciamana Dolort, si comincia a propagare tra gli uomini la fede nei “veri” Dei e si bandiscono i culti pagani. Dolort si professa Suprema sacerdotessa di Crom.
- 9172 / – 8856 C.I. – Le persecuzioni di Suldanas. In questi anni Dolort (- 9153 / 9060) ed i suoi discepoli fondano le basi di quello che è oggi il Pantheon umano. I cultisti di Suldanas, perseguono tutti i fedeli umani, considerandoli blasfemi. Nonostante la loro efficace lotta e la loro magia, i sacerdoti umani riescono a far prosperare il culto in maniera segreta. Gli elfi abbandonano le persecuzioni resosi conto del livello di penetrazione delle nuove religioni nel -8855.
- 8855 C.I. – Anno della Processione. In questo memorabile anno, i grandi sacerdoti delle fedi umane, organizzarono un imponente processione. Milioni di persone si recano in pellegrinaggio verso la capitale delle colonie elfiche, chiedendo il riconoscimento del loro culto. Gli elfi vedendo l’immane mobilitazione, accolgono la richiesta degli umani, terminando le persecuzioni.
- 8740 / – 6711 C.I. – Anni delle Bonifiche. Gli umani ed il popolo di Djare, mentre gli elfi sono ancora impegnati in conflitti interni, muovono grandi forze in una guerra contro i mostri presenti nel continente. Sono anni di sofferenze e di vittorie, di esperienza e di gloria. I capi umani, cominciano a venire scelti per la prestanza in guerra e per le abilità tattiche. Il carisma assume un tono di secondo piano. Una volte ripulite grandi zone abitabili queste vengono bonificate per gli insediamenti.
- 6600 / – 4200 C.I. –Anni delle scoperte. La pace e la prosperità degli umani e degli Djare, cresce a dismisura. Si costruiscono gradi opere murarie e si
commercia con gran profitto. Si comincia a delineare la società come noi la conosciamo.
- 5800 C.I. – Anno dell’Isolamento. Gli elfi annunciano alle loro colonie del continente ad Est che non saranno tollerate intrusioni nei territori Imperiali. Vengono fortificate le difese sui confini e negli insediamenti locali.
- 5285 C.I. –  Prime avvisaglie dei falò senza luce (non riconosciute) che si propagheranno negli anni a seguire fino a divenire un disastroso conflitto tra imperialisti e decadentisti. Inizia dunque la cancellazione di gran parte dell’antica cultura elfica.
- 5227 C.I. – La Fine della Dinastia Elfica. La cerimonia di incoronazione di Thorondil come re degli elfi viene bruscamente interrotta dall’orda di Ghaunadaur che aprofitta dei primi effetti dei falò per attaccare di sorpresa gli elfi. Gli imperfetti vengono sconfitti ma la casata dei Re è estinta.
- 5156 / -4800 C.I. – Le guerre per l’indipendenza. Gli uomini e gli Djare, sempre più sicuri delle loro possibilità, cominciano a sfidare l’autorità degli elfi
per guadagnare l’indipendenza.
- 4989/-4889 C.I. – Dopo numerosi tentativi falliti ricreare un nuovo assetto di potere tra gli elfi, la casata drow causa lo scoppio di una terribile guerra tra gli elfi, la guerra dei 100 anni.
- 4887 C.I. – La casata Drow, sconfitta decide di andare in esilio nelle profondità della terra dove comincia a convertirsi a Luugh e Kheltra.
- 4872 C.I –  I Drow fondano Luughnasad nelle profondità della terra.
- 4800/- 3900 – In questi secoli di terribile disfatta per gli elfi, che hanno perso una casata e che stanno subendo le croniche distruzioni dei falò senza luce, diviene un importante punto di riferimento l’Oracolo dell’Odine dell’antica via, misteriosamente immune dagli attacchi dei decadentisti.
- 3989 C.I. –  La Dama Bianca, rappresentante dell’Oracolo dell’Ordine dell’Antica via, ed in pratica guida degli elfi per tacito consenso ottiene la neutralità da parte degli umani per la ventura guerra con gli Djare.
- 3965 C.I. – Vi è una terribile battaglia su quella che è l’ultima colonia dell’oramai continente umano. Gli Djare e gli elfi si affrontano, mentre gli umani si tirano indietro all’improvviso. Gli Djare vengono sconfitti e deportati dagli elfi. Gli umani approfittano della situazione per prendere possesso di più ampie zone.
- 3964/ -3837 C.I. – Al termine della deportazione, il popolo di Djare svanisce senza traccia dal continente. La storia li dimentica lentamente. Gli elfi si ritirano nel continente ancora proibito agli uomini, ad ovest del mare.
- 3964/- 3943 C.I. – Anni di definitiva repressione interna dei decadentisti tra gli elfi. Essi tuttavia, con un ultimo gesto riescono finalmente ad annientare anche l’Oracolo dell’Ordine dell’Antica Via, ed uccidono la Dama Bianca.
- 3901 C.I. –Anno dell’Esodo. Dopo molte discussioni gli elfi quenya decidono di lasciare la casata dei sindar nella foresta e di viaggiare verso nord per fondare un loro reame, vengono guidati verso nord da Finwerin Eldamar. Arabella dichiara quello stesso anno la nascita del regno di Tiond degli elfi silvani e ne diviene regina.
- 3893 C.I. – Dopo un lungo viaggio e molto lavoro, comincia a nascere una città per i quenya nel Nord, viene detta Ondolinde, e quell’anno viene incoronato primo re Finwerin Eldamar, l’elfo che li aveva guidati con lungimiranza.
- 3842 C.I. – Anno dei Saluti. Alcune famiglie quenya, col permesso di Finwerin lasciano Ondolinde guidate dal principe Marip’in Elenion e cominciano a viaggiare per l’Hildoriath.
- 3801 C.I. –Anno dell’Elfo sul Mare. Marip’in fonda Rotiniel, divenendone primo re.
- 2777 C.I. – Anno del Conflitto dei Saggi. Si racconta che in quel tempo i saggi fossero molti più di tre e che essi guidassero le schiere degli uomini. Un conflitto di potere sconvolse la gerarchia e fece sconfiggere i saggi tra di loro. Queste creature di grande potere si annientarono l’un l’altro fino alla loro quasi totale estinzione. Questo periodo portò un grande sconvolgimento della politica umana. I saggi restanti, si ritirarono a vite eremitiche in posti molto lontani l’uno dall’altro. Il Saggio Hisie en’Yevia con un suo seguito di elfi lascia le terre note per un isola misteriosa a nord, che sparisce nelle nebbie.
- 1400 C.I. –Anno dei Fiori Spenti. Il tulip è colpito da una grave malattia e da quest’anno ricomincia la conta degli anni elfica.
- 878 C.I. – La Fondazione. Gli umani fondano un villaggio in un luogo che avevano temuto come maledetto per secoli;il luogo è la penisola dove prima risiedeva la capitale delle colonie elfiche ed il villaggio viene chiamato chiamato Hammeheim.
- 856 C.I. – Anno delle Cavallette. In quest’anno si ricorda un invasione di cavallette senza precedenti. Ogni raccolto fu distrutto, e ci furono malattia e carestie. Più della età degli esseri umani mori in seguito a questo evento.
- 826 C.I – Ad Ondolinde il potere va in mano ufficiosamente ad Aredhel Eldamar, che diviene Ninque Heri, amministrando il regno al posto del padre, ancora nominalmente Aran.
- 812 C.I. – Un consiglio di 2439 elfi, decide in 144 anni la necessaria bonifica della zona di Ilkarin dalle paludi che infestavano il luogo, per aprire una nuova via commerciale sicura. Successivamente alla bonifica, nascerà un fiorente villaggio.
- 681 C.I. – L’anno del Serpente. In quest’anno un folto gruppo di druidi, veneranti gli uomini lucertola, tenta di fondare una città in onore delle sacre creature. I sacerdoti indicono una caccia al druido. Sia le creature adorate che i druidi vengono distrutti. Della città, costruita vicino al deserto tanto caro a quegli animali, rimane soltanto una piccola oasi magica.
- 312 C.I. – L’anno del Viaggio. Dopo anni di fiorente sviluppo, la civiltà umana, oramai divisa in piccoli principati ed imperi commerciali, decise di esplorare le nuove terre. In una ridente prateria non troppo distante dalle montagne, alcuni coloni fondarono il paese di Edorel.
- 253 C.I. – Anno dell’orso bianco. Alcuni viaggiatori, dirigendosi verso le terre del Nord, avvicinano un gruppo di uomini nomadi che non avevano sviluppato nulla più che l’artigianato di base. La loro cultura premiava l’uso della forza e la legge del più forte. Caratteristica curiosa era la loro abitudine a coprirsi di pelli il corpo, e la testa con un copricapo d’orso. Vennero chiamati barbari.
- 139 C. I. – Anno della Città di Ghiaccio. I barbari, educati e guidati da Groedar l’astuto, fondarono una grande città dal nome Helcaraxe, sulle coste di un isola a cui diedero lo stesso nome. Nel loro vecchio dialetto il nome Helcaraxe significa “ghiacci stridenti”. Essi prosperarono e si avvicinarono sempre più alla media della cultura umana del tempo.
- 106 C.I. – Anno delle Rane con le Gambe. Durante questo anno tutte le città marittime subirono un invasione di mostri a forma di pesce antropomorfo. Le invasioni furono respinte con facilità, ma queste creature portarono un epidemia conosciuta come “febbre di mare”. La febbre colpiva soprattutto gli anziani ed i bambini. Le nascite ebbero uno spaventoso calo.
- 57 C.I. – Anno delle Comete. Nelle notti di questo anno si poterono vedere ininterrottamente interminabili serie di comete luminose solcare la volta superiore.
- 31 / 16 C.I. – Anni dell’Oro. In questi anni, vennero scoperti grandi giacimenti d’oro nella catena dell’Orus Maer. Tantissimi prospettori si arricchirono portando nuova linfa nell’economia umana. La cittadina di Edorel, vicina alle zone più ricche, si ingrandì, divenendo una tra le principali del continente. Si creò una zona di raccolta dei prospettori, che divenne un fulcro commerciale. La zona è ora conosciuta come il Trivio. La costruzione della storica locanda risale a questo periodo.
- 1 Postapritore del Primo Anno Imperiale – Corrisponde alla data di fondazione dell’Impero, quando cioè Ametraal Da Silva ascese al trono di Hammerheim, sconfiggendo ed esiliando le cinque famiglie aristocratiche al potere. Da qui potete seguire l’ottima storia di Fergus Worthley, primo storiografo Imperiale.
A me piace pensare che qualcuno, dal suo Argenjaly, possa guardare Ardania. Possa sognare qualcosa di noi, o magari scambiarsi una promessa d’amore sotto la sua immota presenza.

Gartax di Picco dell’Aquila