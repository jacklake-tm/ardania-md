# Anno 283





## Val -  L’armonia ritrovata

Da due anni ormai i nobili elfi di Valinor e l’Ordine della Quercia avevano disteso i loro rapporti, dopo le tristi vicende che interessarono i due popoli. Questa distensione fu il frutto di una presa di coscienza da parte degli elda di Valinor che premiarono la buona volontà di coloro i quali onorano la Madre, soprattutto allorquando la vil feccia atana di Loknar tese una trappola al popolo valinrim dopo una festa a Rotiniel, il popolo druidico si volse in aiuto al popolo degli alti e dei silvani, schierandosi palesemente dalla loro parte insieme a tanti altri toronin della Perla. Per questo motivo l’Aran Makindur e la Tàri Beriannen indissero una cena invitando quanti qualche sera prima avevano mostrato il loro valore e la loro determinazione prestando aiuto ai valinrim e scampando al pericolo di una massacro. L’Ordine della Quercia si era palesemente schierato dalla parte della giustizia e dell’armonia difendendo i valori della pace e della concordia. La sera del banchetto, che si tenne ad Ondolinde, l’Aran, in segno di riconoscimento, permise all’elfa Haramiel Tunac, Gran Druida del Doriath, di poter continuare ad accedere alla valle.



Negli anni che seguirono vi furono numerosi segnali che fecero riflettere gli elfi e quando i druidi finalmente chiesero un incontro chiarificatore, gli elda accettarono di buon animo e li accolsero al palazzo della diplomazia ad Ilkorin.

La sera del 23 Nénime|Nìnui 6° parte della 22 Foritura del Tulip, 22 Forense dell’anno Imperiale 283 secondo la conta atana, i druidi arrivarono su cavalli splendenti, unicorni li chiamavano, la riunione durò a lungo, nessuno dei due popoli aveva intenzione di rammentare ciò che li aveva divisi ma tutto il discorso si concentrò su ciò che li accomunava. Terminata la riunione si respirava un’aria di festa, un’aria di allegria, si era arrivati ad un compromesso e finalmente i druidi di Paranor potevano rientrare alla Feconda, e il bando sarebbe stato tolto.

I giorni passarono, e finalmente il grande giorno arrivò, quella sera dopo anni di esilio dalle bianche mura, l’Ordine della Quercia faceva ritorno alla Valle Celata varcando quei grandi cancelli, ad accoglierli vi era il Ninque Sàila Hatanien e tutti i toronin insieme a lui che fecero strada ai druidi, mostrando loro la Valle e ricordandogli i loro doveri in quanto ospiti di quel vetusto Regno.


Seguì un lauto banchetto organizzato da tor Gilthor, Gran Maestro delle Cerimonie, e lo scambio di doni. Gli elda di Valinor regalarono ai druidi un libro intarsiato con un’ode agli antichi (draghi), in ricordo dell’armonia ritrovata, mentre i druidi restituirono del legno lunare e dorato al popolo valinrim. La sera sembrava non finire mai sotto le eleni che benedivano quella ritrovata armonia, e quando l’aurora iniziava a colorare il cielo, i druidi furono scortati alla baita dall’armata degli Araldi, stanchi ma felici, perché finalmente il buonsenso e l’armonia aveva trovato spazio nei cuori di tutti.

 
 ## CDA - Ritorno alle origini

Estratto dai registri rapporto dell’Ordine dei Cavalieri dell’Alba e dei Guardiani del Tempio

3 macinale 283, Fortezza del Sacro Verbo, ore 22:

 

Si è tenuto oggi un Concilio dei Cavalieri, alla presenza del Gran Maestro PhoenixFlame.

Il verbale completo dell’incontro viene conservato a parte, come d’uso, ma è importante che venga conservato in queste cronache il ricordo di quanto deciso.

Dopo lunghe meditazioni, avendo considerato eventi recenti e meno avvenuti a partire dall’invasione dei Deva, il Gran Maestro ha parlato ai Fratelli.

Ha deciso anzitutto di accettare il titolo di Pontefice offertole dai Fratelli, ma solo come carica onorifica in riconoscimento della sua lunga carriera iniziata proprio sotto la guida dei Pontefici della Chiesa Unita; per quanto i tempi correnti richiedano che i seguaci dei Giusti agiscano concordi nella luce della fede, questo non può essere ottenuto se non mediante la volontà stessa dei fedeli, nel rispetto delle tradizioni religiose venutesi a formare col tempo.

Inoltre, concorde l’intero Concilio, ha proposto e discusso un ritorno dell’Ordine ad una maggiore semplicità delle origini, rifacendosi ai tempi dell’elevazione a Ordine Cavalleresco avvenuta nel 268 ad opera del Pontefice Caladan, revisionando quindi la struttura gerarchica e il percorso formativo dei futuri nuovi Fratelli.

Infine ha sottoposto all’attenzione del Concilio il frutto di sue riflessioni e ricerche in materia di tradizione religiosa delle Sacre Terre: tali scritti saranno il nucleo di una futura opera che si farà portatrice di tale tradizione nel confronto costruttivo con i fedeli e le altre diocesi, e per fronteggiare la minaccia cultista.

Queste sono le parole che ne costituiscono l’introduzione, lette per la prima volta durante il Concilio.

 

> Sull’inizio dell’Anno Imperiale 283, uscente il mese di macinale, il Concilio dei Cavalieri dell’Alba e dei Guardiani del Tempio ha deciso di vergare queste righe allo scopo di definire agli occhi delle genti quale sia la tradizione religiosa che si tramanda in seno all’Ordine, eredità della Chiesa Unita di Ardania.

> In un momento di estremo pericolo per la fede, di fronte all’avanzata oscura della rinata Chiesa di Vashnaar e alle divisioni che le sue menzogne stanno seminando, crediamo che ciascun seguace dei Giusti dovrebbe ricordare dove affondino le proprie radici e quale sia il suo dovere nei confronti della vera fede, e cercare di migliorare se stesso nella luce della verità.

> E’ infatti necessario che vi sia chiarezza di conoscenza e di intenti, e questo non può avvenire se la conoscenza non è condivisa e diffusa poiché è negli angoli bui che si annida il dubbio di cui si nutre l’Oscuro ingannatore.
Spesso infatti i dubbiosi si lasciano ingannare da giochi di parole e da mezze verità, così come restano sconcertati dai purtroppo non rari esempi di fedeli dei Giusti che non ne rappresentano degnamente i valori: non si imputino agli Dei le mancanze dei mortali! Sta a questi ultimi comprendere la giusta via, e a sacerdoti umili e persistenti nel proprio operato guidarli.

> Soprattutto con gli anni passati dalla divisione della Chiesa Unita si è assistito al sorgere di nuove tradizioni locali o al recupero di altre un tempo dimenticate: nel riportare quelle conservate nelle Sacre Terre non si vuole allargare un divario con le altre chiese umane, ma bensì gettare robusti ponti che mostrino come al di là delle minute differenze ciò che le unisce sia la comune eredità e fede nei Giusti.

> Possa dunque la luce della predicazione illuminare ogni anfratto ed essere sempre la guida per le genti umane, nella gioia come nel dolore.

Fortezza del Sacro Verbo, 26 macinale 283 A.I.


# AMO -  Le 21 lune dell’Onore e i nuovi Consoli

l 20 di Macinale del 283 ad Amon vengono celebrate le antiche tradizioni degli Auspicia, la lettura delle stelle secondo le conoscenze del clero danuita. La volta celeste in quella serena notte disvelò, con le sue luminose Belenil qualcosa, un presagio o forse una promessa, del futuro dell’Imperatore Valorium Darkbane e del suo impero.

Invitato dalla Templare dell’Oracolo Victoria, quando Valorium giunse sul terrazzo del Palazzo dell’Acqua fu accolto dagli amoniani schierati solennemente e la sua presenza, a volte paterna, a volte ruvida e rude, rese fieri i Leoni dal manto Cremisi. Il carbone ardente nel braciere cerimoniale consumava le foglie mistiche, i cristalli di diamante, incastonati sul candido tappeto, riflettevano quella serena luce durante un semplice e intimo cerimoniale.

Più tardi tutti i presenti furono invitati dall’Imperatore a castello, nella sala del suo trono, dove fu proclamata la pubblicazione della nuova Lex e la rimessa in carica dei Biconsolato amoniano. Valorium pose così la fascia rosso vermiglio del Console su Sten e Victoria Ek, come Consoli Militare e Templare.

Fu quella l’occasione per proclamare l’inizio delle 21 Lune dell’Onore in Macinale, la rievocazione storica della resistenza di Re Agravain durante la guerra del 191, ed il suo sacrificio, insieme alla Legione di Frontiera.

Quei giorni dovevano servire a giovani e vecchi amoniani, per sfiorare con Spirito e Corpo lo stato dei Padri, durante i lunghi giorni di battaglia contro gli Orchi distruttori e forti dei poteri oscuri dei Necrarchi. Ad Amon era tradizione impiegare quei giorni di commemorazione per combattere con più ardore non-morte e manifestazioni demoniache, ma anche per ripercorrere le gesta del Re.

Insieme all’Ordine della Quercia Amon affrontò gli orchi di una fortezza misteriosa, con templi oscuri e prigioni maleodoranti, fino alla statua del Pater Crom rovinata e i manti amoniani, tra macerie e rovine. Testimonianza di un’antica spedizione dei Padri amoniani ma anche di profondi e singolari avvenimenti legati alle gesta di Re Agravain.

Si raccolsero in silenzio per onorare quel vecchio campo di battaglia e poi, come unica voce ma di molti guerrieri, innalzarono il Canto agli Elisi


Firmato: Victoria Ek


## FdE - l’Adunanza – Un nuovo Inizio.

9 Adulain dell’Anno Imperiale 283    

Si respirava un’aria nuova in quel che restava del villaggio di Ceoris.
Il fetido odore di morte continuava a permeare l’intera zona, come a voler ricordare ai Guardiani che per loro non ci sarebbe stato altro ad attenderli se non morte e rovina. Ma questa notte la rassegnazione fece spazio a qualcos’altro nell’animo dei suoi difensori: la Speranza.

l’Ora dell’Adunanza Mezz’elfica era scoccata. Il tempo per una nuova casa per la Stirpe dei Figli di Surtur era finalmente giunto.

Earon en’Deryion, Gerath en’Eldor ed Aegon Athelas furono coloro che diedero inizio a tutto. nel Regno di Rotiniel trovarono accoglienza e disponibilità. Il tempo per un nuovo inizio era propizio ed i Tre era pronta a sfruttare questa occasione insieme a tutti coloro che avrebbero varcato i cancelli di Ceoris.

La stirpe Mezz’elfica mai aveva trovato pace.
Mai aveva trovato un posto dove poter vivere con i suoi simili senza essere giudicato. Disprezzato. Sottomesso o non preso in considerazione, e con il risveglio di un antico nemico era giunto il momento di dare una svolta alla storia.

I Seguaci dell’Invidioso erano tornati e pronti a tormentare la Stirpe dei Mezz’elfi, come a voler pulire dalla faccia di Ardania quello che per loro era stato l’errore più grande dei Valar.

Quando Nùt raggiunse il suo Zenit, i cancelli di Ceoris si aprirono. In molti accorsero ad udire la voce dei Tre. Alcuni furono spinti solo dalla curiosità; Sindar, Quenya, Teleri ed Umani. Altri invece decisi a seguire un ideale che a lungo era rimasto assopito nell’animo della loro stirpe: il desiderio di una nuova casa. Di rivendicare un posto su Ardania.

I Figli di Eldor sarebbero sorti quella notte, ed affianco ai loro alleati Rotinrim avrebbero combattuto i figli di Luugh. Riconquistando e ricostruendo sia Ceoris che il glorioso regno che un tempo apparteneva alla loro Stirpe.
Molti erano gli intenti. Come riportare pace ai caduti nel Regno Sotto la Montagna, Eldor.
Sarebbero stati tempi difficili. Tempi di cambiamento. Ma la Stirpe dei Mezz’elfi era coriacea.

A Ceoris quella notte non vi era spazio per la paura, ma per la speranza di un nuovo inizio.
I Mezz’elfi dovevano tornare ad essere uniti. 




