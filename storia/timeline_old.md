# Sequenza di Eventi Storici Antecedenti l'Era Corrente

## La nascita del Pantheon Umano - Anno 9173 A.I. , Giorno 1 del mese di Postapritore
In seguito alle rivelazioni avute dalla sciamana Dolort, si comincia a propagare tra gli uomini la fede nei “veri” Dei e si bandiscono i culti pagani. Dolort si professa Suprema sacerdotessa di Crom.

Negli anni successivi, Dolort ed i suoi discepoli fondano le basi di quello che è oggi il Pantheon umano. I cultisti di Suldanas, perseguono tutti i fedeli umani, considerandoli blasfemi. Nonostante la loro efficace lotta e la loro magia, i sacerdoti umani riescono a far prosperare il culto in maniera segreta. Gli elfi abbandonano le persecuzioni resosi conto del livello di penetrazione delle nuove religioni nel -8855.

## Gli anni delle scoperte - Anno 6600 A.I. , Giorno 1 del mese di Postapritore
- 6600/ - 4200 
Il dominio elfico su Ardania dura da millenni, ma il popolo degli Djare e la razza umana progrediscono rapidamente.
In questi anni la pace e la prosperità crescono a dismisura, si costruiscono gradi opere murarie e si commercia con gran profitto. Si comincia a delineare la società come noi la conosciamo.

## Anno dell'isolamento - Anno 5800 A.I. , Giorno 1 del mese di Postapritore
Gli elfi annunciano alle loro colonie del continente ad Est che non saranno tollerate intrusioni nei territori Imperiali. Vengono fortificate le difese sui confini e negli insediamenti locali. 

## I falò senza luce - Anno 5285 A.I. , Giorno 1 del mese di Postapritore
Prime avvisaglie dei falò senza luce (non riconosciute) che si propagheranno negli anni a seguire fino a divenire un disastroso conflitto tra imperialisti e decadentisti. Inizia dunque la cancellazione di gran parte dell’antica cultura elfica.

## La fine della dinastia Elfica - Anno 5227 A.I. , Giorno 1 del mese di Postapritore
Ai tempi in cui Re Feonwe e la dolce Aetheldore regnavano sugli elfi un evento funesto si abbattè su di loro: il primo erede nato dalla loro unione fu infatti un ghauna, un imperfetto. Egli venne ripudiato al pari degli altri ghauna, che al tempo venivano usati come bassa maestranza dagli elfi, ma ben presto si dimostrò molto più dotato dei suoi sventurati simili, che infatti, riconoscendo in lui tale superiorità, cominciarono a chiamarlo Ghaunadaur (migliore fra i ghauna). Fu così che gli imperfetti, guidati per la prima volta da un capo, si ribellarono ai loro padroni, andando però incontro alla sconfitta e al conseguente esilio. Nel - 5227 tuttavia, approfittando anche dei primi effetti dei Falò Senza Luce, Ghaunadaur irrompe nel Doriath a capo delle sue orde e, durante l'incoronazione del principe Thorondil, suo fratello e al contempo sua antitesi, porta ancora morte e distruzione. Lo scontro si conclude con la morte dei condottieri di ambo le fazioni, ma la completa disfatta dei ghauna, dovuta all'intervento del Drago di Smeraldo invocato da Thorondil in punto di morte. Questo evento segnò la fine dell'antica linea dinastica reale degli elfi.

## Le Guerre per l'Indipendenza dagli Elfi - Anno 5156 A.I. , Giorno 1 del mese di Postapritore
– 5156 / -4800 C.I. – 
 Gli uomini e gli Djaredin, sempre più sicuri delle loro possibilità, cominciano a sfidare l’autorità degli elfi per guadagnare l’indipendenza.

## La guerra dei 100 anni - Anno 4989 A.I. , Giorno 1 del mese di Postapritore
Dopo numerosi tentativi falliti ricreare un nuovo assetto di potere tra gli elfi, la casata drow causa lo scoppio di una terribile guerra tra gli elfi, la guerra dei 100 anni.

Dopo lo scontro contro i Ghauna i rapporti tra le casate elfiche dei Sindar e dei Quenya con la casata Drow iniziano a incrinarsi, I Drow volevano distruggere ogni ghauna vivente, ma le altre due casate, afflitte dai sensi di colpa, si rifiutarono.
L'evento che separò definitivamente la casata Drow fu la rivendicazione del possesso della Bianca Reliquia. Una notte, un gruppo di esperti assassini Drow penetrò nel tempio dei Quenya per trafugare la Reliquia e ne uccise i sacerdoti guardiani. Il tentativo fallì, e il furto fu sventato, ma i morti rimanevano: per la prima volta un fratello aveva levato l’arma su un fratello e la strada del sangue era stata imboccata. Tornare indietro non era più possibile.

## La fondazione di Luughnasad - Anno 4822 A.I. , Giorno 1 del mese di Postapritore
La casata Drow, sconfitta dalla guerra dei 100 anni, decide di andare in esilio nelle profondità della terra dove comincia a convertirsi a Luugh e Kheltra.


## L'Oracolo dell'Antica Via - Anno 4800 A.I. , Giorno 1 del mese di Postapritore
In questo periodo buio, di terribile disfatta per gli elfi che hanno perso una casata e che stanno subendo le croniche distruzioni dei falò senza luce ormai evidenti, divene un importante punto di riferimento l'Oracolo dell'Odine dell'antica via, misteriosamente immune dagli attacchi dei decadentisti.

## La battaglia sanguinosa - Anno 3965 A.I. , Giorno 1 del mese di Postapritore
Vi è una terribile battaglia su quella che è l’ultima colonia dell’oramai continente umano. Gli Djare e gli elfi si affrontano, mentre gli umani si tirano indietro all’improvviso grazie ad un'offerta dell'Oracolo dell'Ordine dell'Antica Via. Gli Djare vengono sconfitti e deportati dagli elfi. Gli umani approfittano della situazione per prendere possesso di più ampie zone.
Al termine della deportazione, il popolo di Djare svanisce senza traccia dal continente. La storia li dimentica lentamente. Gli elfi si ritirano nel continente ancora proibito agli uomini, ad ovest del mare.
Solo i pochi comandanti al servizio della Dama Bianca sapevano della scelta della prigionia dei nani. Quando decenni dopo l’azione Decadentista ha il suo culmine, e anche l’Ordine assieme alla Dama Bianca viene annientato, muore ogni conoscenza della sorte dei nani  negli elfi. 

## Gli anni della repressione - Anno 3964 A.I. , Giorno 1 del mese di Postapritore
- 3964 / -3943
I falò senza luce ormai divampano in maniera manifesta, le fazioni dei Decadentisti e degli Imperialisti si fronteggiano ora apertamente e sanguinosamente. Sono anni di definitiva repressione per i Decadentisti che riescono tuttavia, con un ultimo subdolo attacco, ad annientare definitivamente l'Oracolo dell'Ordine dell'Antica Via, uccidendo anche la Dama Bianca, sua rappresentante.

## Nascita del Regno di Tiond - Anno 3901 A.I. , Giorno 1 del mese di Postapritore
I Qwenya si congedano dai Sindar guidati dal saggio Finwerin che li condurrà nel Doriath del nord. Arabella dichiara, in quello stesso anno, la nascita del regno di Tiond divenendo ufficialmente regina degli elfi silvani.



## L'esodo dei Quenya - Anno 3901 A.I. , Giorno 1 del mese di Postapritore
Anno dell’Esodo. Dopo molte discussioni gli elfi quenya decidono di lasciare la casata dei sindar nella foresta e di viaggiare verso nord per fondare un loro reame, vengono guidati verso nord da Finwerin Eldamar. Arabella dichiara quello stesso anno la nascita del regno di Tiond degli elfi silvani e ne diviene regina.

## Fondazione di Ondolinde - Anno 3893 A.I. , Giorno 1 del mese di Postapritore
I Quenya impiegarono molti anni a raggiungere e rendere abitabili le fredde pianure e le alte montagne settentrionali, ma infine trovarono in quei luoghi la loro dimora ideale. Il frammento del Tulip fu nuovamente piantato, e da esso nacque il Bianco Albero, a rappresentare il sacro e indissolubile vincolo che legava il popolo elfico alla sua terra e alla Grande Madre. Attorno ad esso fu edificata la città più bella che occhio possa contemplare: tripudio di armonia e perfezione, bianca e splendente nel cuore dei monti Elverquisst, sorgeva Ondolinde, dimora dei Quenya. Fra le sue candide mura fiorirono le Arti e le Scienze, furono innalzati templi e biblioteche, e ad ornare tutto portici, fontane e variopinti giardini. E per molti e molti anni Finwerin Eldamar, incoronato Re dei Quenya, governò in pace e prosperità sul suo popolo, da allora noto anche come popolo degli “Elfi Alti”.

## L'anno dei saluti - Anno 3842 A.I. , Giorno 1 del mese di Postapritore
Alcune famiglie quenya, col permesso di Finwerin lasciano Ondolinde guidate dal principe Marip’in Elenion e cominciano a viaggiare per l’Hildoriath.

## Fondazione di Rotiniel - Anno 3801 A.I. , Giorno 1 del mese di Postapritore
Dopo aver peregrinato per circa 40 anni, Marip'in, ispirato dalle parole delle Ninfe, fonda Rotiniel sulle coste sud-orientali del Doriath.
La città  ed i suoi abitanti in quest'epoca sono ancora molto legati ai loro fratelli Ondolindelore, ma la dichiarazione di un regno autonomo accentuò le prime differenze. I numerosi secoli successivi furono segnati dalla millenaria regnanza di Marip'in che condusse gli elfi di Rotiniel in giro per Ardania. Rimase tuttavia grandissima la segretezza con la quale viaggiavano, e gli elfi rotinrim ricorrevano ad ogni mezzo, anche alla magia, per non rivelarsi. Nonostante la segretezza e l'inganno coi quali si celavano, i teleri riescono a ottenere affari sempre migliori tra gli umani.Rotiniel viene detta "i Marilla Earion" ("la Perla dei Mari") per la sua bellezza marittima. 

## Il conflitto dei Saggi - Anno 2777 A.I. , Giorno 1 del mese di Postapritore
Si racconta che in quel tempo i saggi fossero molti più di tre e che essi guidassero le schiere degli uomini. Un conflitto di potere sconvolse la gerarchia e fece sconfiggere i saggi tra di loro. Queste creature di grande potere si annientarono l'un l'altro fino alla loro quasi totale estinzione. Questo periodo portò un grande sconvolgimento della politica umana. I saggi restanti, si ritirarono a vite eremitiche in posti molto lontani l'uno dall'altro. il Saggio Hisie en'Yevia con un suo seguito di elfi lascia le terre note per un isola misteriosa a nord, che sparisce nelle nebbie.

## Fondazione di Tremec - Anno 2500 A.I. , Giorno 1 del mese di Postapritore
Per svariati millenni non si hanno rilevanti notizie su eventuali fatti accaduti nel deserto, i Tremecciani infatti sembrano aver vissuto isolati nella loro condizione nomade, completamente separati e sconosciuti dal resto d'Ardania. La situazione belligerante storicamente creatasi tra popolazioni umane e popolazioni orchesche (a nord-ovest rispetto al deserto di Tremec e a est rispetto ai regni umani ) ha creato un muro che ha permesso agli abitanti del deserto di crescere ed organizzarsi, nascosti agli occhi delle altre razze.Sembra collocabile attorno all'anno 2500 C.I. la fondazione nel deserto dell'omonima città, da parte di un uomo di nome Tremec. Queste notizie si possono desumere dai primi contatti avuti con i regni umani da parte degli Uomini delle sabbie. Pare che al tempo tra le popolazioni nomadi vennero a formarsi due fazioni contrapposte, l'una decisa a restare nel deserto e capeggiata da un uomo di nome Tremec, l'altra invece, capeggiata da Gurion, fratello di Tremec, voleva spingersi verso le terre verdi oltre il Kamikush, ben più fertili della calda e arida sabbia.Tremec divenne il primo Ezzedin, il "Discendente del Profeta", della cosiddetta Oasi; egli pose le prime pietre attorno al lago che i tremecciani chiamano ancora oggi El-Raya. L'acqua di El-Raya è stata certamente alla base per il complesso e repentino sviluppo della città e civiltà tremecciana. Benché la vita nel deserto rimanesse dura e ostica l'abbondante presenza di questo elemento ha infatti permesso uno stile di vita sempre più agiato, grazie ad un miglior sviluppo della pastorizia e dello sviluppo di particolari tecniche agricole che permettevano la crescita di particolari tipi di piante nel deserto. Dopo la fondazione della città, la popolazione terminò lo stile di vita nomade, sviluppando l'intensivo allevamento di lama assieme a colture di particolari frutti oggi conosciuti come banane, palme da dattero e cocco, più una strana pianta chiamata da loro Khaab e oggi più conosciuta nelle terre umane con il nome di erbapipa.

## L'anno dei Fiori spenti - Anno 1400 A.I. , Giorno 1 del mese di Postapritore
Il tulip è colpito da una grave malattia e da quest’anno ricomincia la conta degli anni elfica.

## La fondazione di Hammerheim - Anno 878 A.I. , Giorno 1 del mese di Postapritore
La Fondazione. Gli umani fondano un villaggio in un luogo che avevano temuto come maledetto per secoli; il luogo è la penisola dove moltissimi secoli prima risiedeva la capitale delle colonie elfiche ed il villaggio viene chiamato chiamato Hammeheim.

## Aredhel Eldamar - Anno 826 A.I. , Giorno 1 del mese di Postapritore
Ad Ondolinde il potere va in mano ufficiosamente ad Aredhel Eldamar, che diviene Ninque Heri, amministrando il regno al posto del padre, ancora nominalmente Aran.

## Nascita di Ilkorin - Anno 812 A.I. , Giorno 1 del mese di Postapritore
Un consiglio di 2439 elfi, decide in 144 anni la necessaria bonifica della zona di Ilkarin dalle paludi che infestavano il luogo, per aprire una nuova via commerciale sicura. Successivamente alla bonifica, nascerà un fiorente villaggio.

## La fondazione di Edorel - Anno 312 A.I. , Giorno 1 del mese di Postapritore
Dopo anni di fiorente sviluppo, gli uomini, oramai suddivisi in piccoli principati ed imperi commerciali, decidono di esplorare le nuove terre. In una ridente prateria non troppo distante dalle montagne, alcuni coloni creano un piccolo insediamento che con gli anni crescerà assumendo un ruolo fondamentale per le fortune dell'impero degli uomini: la città di Edorel. La città verrà fortificata e,  racchiusa da mura su due lati e dal mare e dalle montagne sugli altri due, diverrà un luogo protetto e sicuro. La presenza di Edorel e della sua Accademia dell'Arte, influenzerà la politica di tutto il continente umano fino al giorno della sua distruzione, nell'Anno della Cometa, il 267.

## Fondazione di Helcaraxe - Anno 139 A.I. , Giorno 1 del mese di Postapritore
I barbari, educati e guidati da Groedar l’astuto, fondarono una grande città dal nome Helcaraxe, sulle coste di un isola a cui diedero lo stesso nome. Nel loro vecchio dialetto il nome Helcaraxe significa “ghiacci stridenti”. Essi prosperarono e si avvicinarono sempre più alla media della cultura umana del tempo.

## Il Consiglio dei Cinque - Anno 20 A.I. , Giorno 1 del mese di Postapritore
Il Consiglio dei Cinque, l'organo di governo dell'aristocrazia, decide che è giunto il momento di espandere il proprio dominio oltre l'isola. Viene allestito un numeroso e ben equipaggiato esercito; tutti i maschi giovani e in forze della città  sono arruolati. Comandante in capo dell'esercito di Hammerheim è nominato un giovane e promettente soldato: Ametraal Da Silva. Scelto non solo per le capacità  di stratega dimostrate nelle precedenti occasioni, ma anche perchè privo di alcuna discendenza nobiliare e quindi estraneo a tutte le famiglie aristocratiche.
Ametraal guida l'esercito alla conquista del continente e, una volta ritornato ad Hammerheim, seda la guerra civile scatenata dalle faide fra le diverse fazioni del Consiglio dei Cinque. Con l'appoggio dell'esercito e della popolazione ascende al trono e diviene il primo Re. 
